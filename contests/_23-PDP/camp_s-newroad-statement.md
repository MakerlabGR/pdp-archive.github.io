---
layout: statement
codename: newroad
---

Σε μια χώρα υπάρχουν $$N$$ πόλεις και $$M$$ δρόμοι που συνδέουν μεταξύ τους κάποιες από αυτές τις πόλεις. Θεωρούμε ότι οι δρόμοι είναι κατευθυνόμενοι και ότι ο δρόμος που πηγαίνει από την πόλη $$u$$ στην πόλη $$v$$ έχει (μη αρνητικό) μήκος $$L(u, v)$$.

Πρόκειται να κατασκευαστεί ένας νέος δρόμος και έχει προταθεί μία λίστα $$K$$ ζευγών πόλεων που θα μπορούσε αυτός ο δρόμος να συνδέσει. Κάθε προτεινόμενος δρόμος από την πόλη $$u$$ στην πόλη $$v$$ συνοδεύεται από το αντίστοιχο μήκος του $$L(u, v)$$.

Έστω δύο δεδομένες πόλεις, $$s$$ και $$t$$. Το ζητούμενο είναι να επιλέξουμε το προτεινόμενο δρόμο που επιτυγχάνει την μέγιστη μείωση της απόστασης από την πόλη $$s$$ στην πόλη $$t$$.

## Αρχεία Εισόδου (newroad.in):

Η πρώτη γραμμή της εισόδου περιέχει πέντε φυσικούς αριθμούς, χωρισμένους ανά δύο με ένα κενό διάστημα: το πλήθος $$N$$ των πόλεων, το πλήθος $$M$$ των δρόμων, το πλήθος $$K$$ των προτεινόμενων δρόμων, τον αριθμό $$s$$ της πόλης αφετηρίας και το αριθμό $$t$$ της πόλης τερματισμού. Κάθε μία από τις επόμενες $$M$$ γραμμές περιγράφει έναν δρόμο και περιέχει τρεις φυσικούς αριθμούς $$u$$, $$v$$, $$L$$, χωρισμένους ανά δύο με ένα κενό διάστημα: την πόλη $$u$$ απ’ όπου ξεκινά ο δρόμος, την πόλη $$v$$ στην οποία καταλήγει, και το μήκος του $$L$$. Κάθε μία από τις επόμενες $$K$$ γραμμές περιγράφει έναν προτεινόμενο δρόμο και περιέχει πάλι τρεις φυσικούς αριθμούς $$u$$, $$v$$, $$L$$, όπως και προηγουμένως.

Η αρίθμηση των πόλεων, των δρόμων, και των προτεινόμενων δρόμων γίνεται σε αύξουσα σειρά ξεκινώντας από το $$1$$.

## Αρχεία Εξόδου (newroad.out):

Η έξοδος πρέπει να αποτελείται από μία γραμμή που να περιέχει ακριβώς έναν ακέραιο αριθμό: την ελάχιστη απόσταση από την πόλη $$s$$ στην πόλη $$t$$ που επιτυγχάνεται όταν επιλεγεί ο καλύτερος δυνατός προτεινόμενος δρόμος.

Προσέξτε ότι είναι πιθανό κανένας από τους προτεινόμενους δρόμους να μην επιφέρει μείωση της απόστασης από την πόλη $$s$$ στην πόλη $$t$$. Σε αυτήν την περίπτωση, δε χρειάζεται να επιλέγεται κανένας από τους προτεινόμενους δρόμους και το αποτέλεσμα πρέπει να είναι η απόσταση μεταξύ $$s$$ και $$t$$, όπως είναι στο ήδη υπάρχον οδικό δίκτυο.

## Παράδειγμα Αρχείου Εισόδου - Εξόδου:

| **newroad.in**      | **newroad.out** |
| :--- | :--- |
| 4 4 2 2 4<br>1 3 10<br>2 1 7<br>4 2 9<br>3 4 8<br>2 3 15<br>1 4 12 | 19 |

<center>
<img alt="Γράφος του παραδείγματος." src="/assets/23-pdp-camp-s-newroad-statement.png" width="250px">
</center>


## Περιορισμοί:

 - $$2 \leq N \leq 10.000$$, $$1 \leq M \leq 100.000$$, $$1 \leq K \leq 10.000$$.
 - Κάθε διαδρομή που δεν περιέχει κύκλο έχει μήκος το πολύ $$2.000.000.000$$.
 - Όριο χρόνου εκτέλεσης: $$1$$ sec.
 - Όριο μνήμης: $$128$$ MB.
