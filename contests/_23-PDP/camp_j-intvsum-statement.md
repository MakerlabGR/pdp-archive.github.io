---
layout: statement
codename: intvsum
---

Δίνεται μία ακολουθία $$a_1, \ldots , a_N$$ αποτελούμενη από $$N$$ θετικούς ακέραιους αριθμούς. Ζητείται να διαπιστωθεί αν υπάρχουν θέσεις $$i$$ και $$j$$, με $$i < j$$, τέτοιες ώστε $$a_i + a_j = a_{i+1} + ... + a_{j-1}$$, δηλαδή το άθροισμα των αριθμών στις θέσεις $$i$$ και $$j$$ της ακολουθίας να ισούται με το άθροισμα των αριθμών στις θέσεις που παρεμβάλλονται μεταξύ των $$i$$ και $$j$$. Αν υπάρχουν πολλά τέτοια ζεύγη θέσεων $$(i, j)$$ στην ακολουθία, ζητείται να υπολογισθεί η μέγιστη θέση j για την οποία ισχύει η παραπάνω σχέση.

## Αρχεία Εισόδου (intvsum.in):

Η πρώτη γραμμή της εισόδου θα περιέχει το πλήθος των στοιχείων της ακολουθίας $$N$$. Η δεύτερη γραμμή της εισόδου θα περιέχει τους $$N$$ θετικούς ακέραιους αριθμούς της ακολουθίας, χωρισμένους με κενά διαστήματα.

## Αρχεία Εξόδου (intvsum.out):

Η έξοδος πρέπει να αποτελείται από μία γραμμή που να περιέχει ακριβώς έναν ακέραιο αριθμό $$j$$, που να αντιστοιχεί στη μέγιστη θέση της ακολουθίας για την οποία υπάρχει θέση $$i$$ (με $$i < j$$), έτσι ώστε $$a_i + a_j = a_{i+1} + ... + a_{j-1}$$. Αν δεν υπάρχει τέτοια θέση, η έξοδος πρέπει να είναι $$0$$.

## Παραδείγματα Αρχείων Εισόδου - Εξόδου:

**1<sup>o</sup>**

| **intvsum.in**      | **intvsum.out** |
| :--- | :--- |
| 10<br>78 14 8 1 2 32 16 45 47 64 | 8 |

**2<sup>o</sup>**

| **intvsum.in**      | **intvsum.out** |
| :--- | :--- |
| 10<br>3 6 1 2 5 1 4 7 14 8 | 9 |

**3<sup>o</sup>**

| **intvsum.in**      | **intvsum.out** |
| :--- | :--- |
| 10<br>256 128 64 32 16 32 64 128 256 512 | 0 |

## Περιορισμοί:

 - $$3 \leq N \leq 100.000$$.
 - Όριο χρόνου εκτέλεσης: $$1$$ sec.
 - Όριο μνήμης: $$16$$ MB.
