---
layout: statement
codename: toponyms
---

Τοπωνύμιο είναι το όνομα μίας πόλης, ενός χωριού, ενός ποταμού, ενός βουνού, κ.λπ. Πολλές φορές συναντά κανείς τοπωνύμια που μοιάζουν πάρα πολύ. Για παράδειγμα «Αγγελόκαστρο Κορινθίας» και «Αγγελόκαστρο Αιτωλοακαρνανίας», ή «Γεροπόταμος» και «Γεροπλάτανος».

Τα τοπωνύμια τα αναπαριστούμε με συμβολοσειρές που αποτελούνται από μικρά και κεφαλαία γράμματα του λατινικού αλφαβήτου $$(\texttt{A}, \texttt{B}, \texttt{C}, \ldots, \texttt{Z}, \texttt{a}, \texttt{b}, \texttt{c}, \ldots, \texttt{z})$$ και από κενά διαστήματα. Όμως, δεν μπορεί να εμφανίζονται δύο ή περισσότερα διαδοχικά κενά διαστήματα και δεν υπάρχουν κενά διαστήματα στην αρχή ή στο τέλος των τοπωνυμίων. Οι συμβολοσειρές που αποτελούνται από τους m πρώτους χαρακτήρες ενός τοπωνυμίου ονομάζονται «προθέματα» μήκους m, για παράδειγμα η συμβολοσειρά «Γεροπ» είναι ένα πρόθεμα μήκους $$5$$ του τοπωνυμίου «Γεροπόταμος».

Ο βαθμός ομοιότητας $$\mathrm{Ls}(T)$$ ενός συνόλου τοπωνυμίων $$T$$ είναι το μήκος του μακρύτερου κοινού προθέματος όλων των τοπωνυμίων του $$T$$. Για παράδειγμα, για το σύνολο $$T = \lbrace «\texttt{Γεροπλάτανος}», «\texttt{Γεροπόταμος}», «\texttt{Γεροβασιλιώτικα}»\rbrace$$, ο βαθμός ομοιότητας είναι $$\mathrm{Ls}(T) = 4$$ γιατί το μακρύτερο κοινό πρόθεμα είναι «Γερο».

Ο βαθμός πολυπλοκότητας $$\mathrm{Lc}(T)$$ ενός συνόλου $$T$$ αποτελούμενου από $$k$$ τοπωνύμια ορίζεται ως 

$$\mathrm{Lc}(T) = k \times \mathrm{Ls}(T)$$

Για παράδειγμα, για το σύνολο $$T = \lbrace «\texttt{Γεροπλάτανος}», «\texttt{Γεροπόταμος}», «\texttt{Γεροβασιλιώτικα}»\rbrace$$, ο βαθμός πολυπλοκότητας είναι $$\mathrm{Lc}(T) = 3 \times 4 = 12$$.

Γράψτε ένα πρόγραμμα που για κάθε δεδομένο σύνολο τοπωνυμίων $$S$$ βρίσκει το υποσύνολο $$Τ \subseteq S$$ με το μέγιστο βαθμό πολυπλοκότητας.

## Αρχεία Εισόδου (toponyms.in):

Η πρώτη γραμμή της εισόδου θα περιέχει το πλήθος των τοπωνυμίων $$N$$. Κάθε μία από τις επόμενες $$N$$ γραμμές περιέχει ένα τοπωνύμιο, δηλαδή μία συμβολοσειρά αποτελούμενη από γράμματα και κενά διαστήματα, με τους περιορισμούς που αναφέρθηκαν για τη χρήση των κενών διαστημάτων.

## Αρχεία Εξόδου (toponyms.out):

Η έξοδος πρέπει να αποτελείται από μία γραμμή που να περιέχει ακριβώς έναν ακέραιο αριθμό, το μέγιστο βαθμό πολυπλοκότητας που μπορεί να έχει κάποιο υποσύνολο των τοπωνυμίων.

## Παράδειγμα Αρχείου Εισόδου - Εξόδου:

| **toponyms.in**      | **toponyms.out** |
| :--- | :--- |
| 7<br>Jora de Sus<br>Orhei<br>Jora de Mijloc<br>Joreni<br>Jora de Jos<br>Japca<br>Orheiul Vechi | 24 |

## Περιορισμοί:

 - $$2 \leq N \leq 1.000.000$$. Το μήκος κάθε τοπωνυμίου δε θα υπερβαίνει τους $$20.000$$ χαρακτήρες. Το συνολικό μέγεθος του αρχείου εισόδου δε θα υπερβαίνει τα $$10$$ MB.
 - Όριο χρόνου εκτέλεσης: $$2$$ sec.
 - Όριο μνήμης: $$64$$ MB.
