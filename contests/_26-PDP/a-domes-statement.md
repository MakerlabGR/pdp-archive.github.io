---
layout: statement
codename: domes
---

Λόγω της διεύρυνσης της οικονομικής κρίσης και προκειμένου αυτή να μην λάβει χαρακτηριστικά κοινωνικής καταστροφής, ιδρύματα (εκπαιδευτικά και μη), μη κυβερνητικές οργανώσεις και εκατοντάδες συλλογικότητες σε ολόκληρη την Ελλάδα, αναπτύσσουν δράσεις κοινωνικής αλληλεγγύης και προστασίας. Aνταλλαγή αγαθών και υπηρεσιών, διανομή ειδών πρώτης ανάγκης, παροχή υπηρεσιών υγείας και εκπαιδευτικής υποστήριξης είναι μερικές από τις πολλαπλές δράσεις που αναπτύσσονται στον τόπο μας.

Aυτό που από την αρχή έγινε φανερό, ήταν ότι οι δράσεις αυτές είναι τόσο περισσότερο αποτελεσματικές, όσο πιο συντονισμένες είναι και όσο μεγαλύτερη διασπορά έχουν στην Ελληνική επικράτεια. Bασικός μοχλός και για τα δύο, είναι οι σύνδεση και συνεργασία μεταξύ των δομών αλληλεγγύης. Οι μαθητές ενός σχολείου δεύτερης ευκαιρίας ανέλαβαν την πρωτοβουλία να καταγράψουν τις υφιστάμενες δομές και να εντοπίσουν εκείνες που έχουν σύνδεση με λιγότερες από δύο άλλες δομές.

## Πρόβλημα

Nα αναπτύξετε ένα πρόγραμμα σε μια από τις γλώσσες του ΙΟΙ, το οποίο αφού διαβάσει ένα αρχείο με τη λίστα των υφισταμένων συνδέσεων σε ένα δίκτυο δομών αλληλεγγύης θα επιστρέφει το πλήθος των δομών που έχουν λιγότερες από δύο συνδέσεις.

## Aρχεία εισόδου

Το αρχείο εισόδου **domes.in** είναι ένα αρχείο κειμένου με την εξής μορφή: Στην πρώτη γραμμή υπάρχουν δύο ακέραιοι αριθμοί, $$N$$ και $$M$$, χωρισμένοι μεταξύ τους με ένα κενό διάστημα. Το $$N$$ είναι το πλήθος των δομών αλληλεγγύης, που είναι αριθμημένες από $$1$$ έως $$N$$. Το $$M$$ είναι το πλήθος των συνδέσεων που υπάρχουν. Aκολουθούν $$M$$ γραμμές, κάθε μία από τις οποίες περιέχει ένα ζεύγος ακέραιων αριθμών, $$A$$ και $$B$$ ($$1 \leq A \leq N$$, $$1 \leq B \leq N$$ και $$A \neq B$$), χωρισμένων μεταξύ τους με ένα κενό διάστημα. Το ζεύγος $$A$$, $$B$$ παριστάνει μία αμφίδρομη σύνδεση μεταξύ των δομών $$A$$ και $$B$$.

## Aρχεία εξόδου

Το αρχείο εξόδου **domes.out** είναι ένα αρχείο κειμένου με την εξής μορφή: Έχει μόνο μία γραμμή που περιέχει μόνο έναν ακέραιο αριθμό $$P$$ ($$0 \leq P \leq N$$): το πλήθος των δομών που έχουν λιγότερες από δύο συνδέσεις.

## Παράδειγμα αρχείων εισόδου - εξόδου

**1<sup>o</sup>**

| **domes.in**                         | **seti.out** |
| ------------------------------------ | ------------- |
| 6 7 <br> 2 4 <br> 4 1 <br> 3 5 <br> 4 3 <br> 1 3 <br> 5 1 <br> |  2 |

**2<sup>o</sup>**

| **domes.in**                         | **domes.out** |
| ------------------------------------ | ------------- |
| 7 9 <br> 5 7 <br> 4 2 <br> 3 6 <br> 2 3 <br> 1 7 <br> 6 2 <br> 4 6 <br> 1 5 <br> 3 4 |  0 |

## Περιορισμοί

 * $$2 \leq N \leq 100.000$$,
 * $$1 \leq M \leq 10.000.000$$.

**Mέγιστος χρόνος εκτέλεσης:** $$1$$ sec. \\
**Mέγιστη διαθέσιμη μνήμη:** $$64$$ MB.
