---
layout: solution
codename: domes
---

## Επεξήγηση εκφώνησης
Σε αυτό το πρόβλημα δίνεται ένας γράφος με κόμβους τις οργανώσεις και ακμές τις συνδέσεις μεταξύ των οργανώσεων. Για το πρώτο παράδειγμα, αυτός ο γράφος είναι ο εξής:

![Example](/assets/26-pdp-a-domes-input-graph.svg)

Οι μοναδικοί κόμβοι με λιγότερες από δύο συνδέσεις είναι ο κόμβος $$2$$ και ο κόμβος $$6$$.

Η εκφώνηση μας ζητάει να βρούμε τέτοιους κόμβους. Είναι ξεκάθαρο ότι ένας κόμβος έχει λιγότερες από δύο συνδέσεις όταν εμφανίζεται σε λιγότερα από δύο ζεύγη ακεραίων στο αρχείο εισόδου.

## Λύση

Καθώς διαβάζουμε τα ζεύγη ακεραίων διατηρούμε:
 * $$\mathit{count}[v]$$: σε πόσα ζεύγη εμφανίζεται ο κόμβος $$v$$. Αρχικά $$0$$.
 * $$\mathit{answer}$$: πόσα ζεύγη υπάρχουν με λιγότερες από δύο συνδέσεις. Αρχικά $$Ν$$, καθώς κανένας κόμβος δεν έχει συνδέσεις.

Για κάθε ζεύγος $$(Α, Β)$$ αυξάνουμε το $$\mathit{count}[A]$$ και το $$\mathit{count}[B]$$ κατά ένα. Κάθε φορά που το $$\mathit{count}[v]$$ γίνεται $$2$$, μειώνουμε το $$\mathit{answer}$$, αφού πλέον ο κόμβος $$v$$ έχει τουλάχιστον δύο συνδέσεις. 

Αφού διαβάσουμε όλο το αρχείο εισόδου, η απάντηση είναι στη μεταβλητή $$\mathit{answer}$$. 

{% include code.md solution_name='domes_efficient.cc' %}

Η πολυπλοκότητα του αλγορίθμου είναι $$\mathcal{O}(N+M)$$ και χρειάζεται $$\mathcal{O}(N)$$ μνήμη.

## Σημείωση
Τα αρχεία εισόδου δεν είχαν πολλαπλές φορές το ίδιο ζεύγος (πχ "2 4" και "4 2"). Αν μπορούσαν να το έχουν, τότε πρέπει μαζί με το $$\mathit{count}$$ να κρατάμε για τους κόμβους με μία σύνδεση, τον κόμβο με τον οποίο συνδέονται. Έτσι όταν έρθει η δεύτερη σύνδεση, μπορούμε να ελέγξουμε αν είναι διαφορετική.
