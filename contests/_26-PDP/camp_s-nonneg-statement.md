---
layout: statement
codename: nonneg
---

Έστω ένας τετραγωνικός πίνακας $$A$$ μεγέθους $$N \times N$$. Τα στοιχεία του πίνακα είναι είτε ακέραιοι αριθμοί (θετικοί ή αρνητικοί) είτε η ειδική τιμή $$\infty$$ (άπειρο). Γνωρίζουμε ότι σε κάθε γραμμή του πίνακα, υπάρχουν το πολύ $$13$$ στοιχεία που περιέχουν αριθμούς — για συντομία θα τα ονομάζουμε «αριθμητικά στοιχεία».

Παίζουμε το εξής παιχνίδι: Σε κάθε κίνηση επιλέγουμε πρώτα έναν αριθμό $$K$$ (όπου $$1 \leq K \leq N$$) και έναν ακέραιο αριθμό $$X$$ και στη συνέχεια:
 − προσθέτουμε το $$X$$ σε όλα τα αριθμητικά στοιχεία της $$K$$-οστής γραμμής του $$A$$, και
 − αφαιρούμε το $$X$$ από όλα τα αριθμητικά στοιχεία της $$K$$-οστής στήλης του $$A$$.

Κερδίζουμε το παιχνίδι αν βρούμε μία ακολουθία κινήσεων που, αφού εκτελεστούν με τη σειρά, όλα τα αριθμητικά στοιχεία του πίνακα θα περιέχουν μη αρνητικές τιμές.

## Αρχεία Εισόδου (nonneg.in):

Η πρώτη γραμμή της εισόδου θα περιέχει δύο φυσικούς αριθμούς $$T$$ και $$N$$, χωρισμένους με ένα κενό διάστημα. Ο πρώτος θα δηλώνει το πλήθος των πινάκων που θα ακολουθήσουν και ο δεύτερος τη διάσταση των πινάκων. Στις επόμενες $$T \times N$$ γραμμές της εισόδου θα δίνονται διαδοχικά τα στοιχεία $$T$$ πινάκων $$A_1, A_2,\ldots A_T$$ ως εξής: οι γραμμές από $$2$$ έως και $$N+1$$ θα αντιστοιχούν στον πίνακα $$A_1$$, οι γραμμές από $$N+2$$ έως και $$2 \times N + 1$$ θα αντιστοιχούν στον πίνακα $$A_2$$, κ.ο.κ. Η γραμμή εισόδου που αντιστοιχεί στην $$i$$-οστή γραμμή του πίνακα $$A_k$$ θα περιέχει πρώτα έναν αριθμό $$M_i$$, που θα παριστάνει το πλήθος των αριθμητικών στοιχείων της γραμμής ($$0 \leq M_i \leq 13$$). Στη συνέχεια, θα περιέχει $$M_i$$ ζεύγη αριθμών $$j$$, $$v$$, κάθε ένα από τα οποία σημαίνει ότι το στοιχείο $$Α_k[i, j]$$ του πίνακα περιέχει την τιμή $$v$$. Θα είναι $$1 \leq j \leq N$$ και $$\lvert v \rvert \leq 10^6$$. Οι αριθμοί κάθε γραμμής θα χωρίζονται ανά δύο με ένα κενό διάστημα.

## Αρχεία Εξόδου (nonneg.out):

Η έξοδος πρέπει να αποτελείται από $$T$$ γραμμές, κάθε μία από τις οποίες θα περιέχει μία από τις λέξεις «true» ή «false». Η $$k$$-οστή γραμμή της εξόδου θα περιέχει «true» αν και μόνο αν υπάρχει ακολουθία κινήσεων που κερδίζει το παιχνίδι για τον πίνακα $$A_k$$.

## Παράδειγμα Αρχείου Εισόδου - Εξόδου:

| **nonneg.in**      | **nonneg.out** |
| :--- | :--- |
| 2 4<br>2 1 8 3 -2<br>2 2 2 3 5<br>2 2 0 4 4<br>2 1 -1 3 7<br>2 2 -1 4 -1<br>0<br>2 2 9 4 -2<br>1 1 0 | true<br>false |


**Εξήγηση παραδείγματος**: Το παράδειγμα περιέχει τους δύο πίνακες, $$A_1$$ και $$A_2$$ που δίνονται παραπάνω. Για τον $$A_1$$ μπορούμε να κερδίσουμε το παιχνίδι, π.χ. με την ακολουθία κινήσεων $$[(1, 2), (4, 3)]$$. Αντίθετα, για τον $$A_2$$ δεν είναι δυνατό να κερδίσουμε το παιχνίδι με οποιαδήποτε ακολουθία κινήσεων. (Δοκιμάστε!)

$$
A_1 = \begin{bmatrix}
8 & \infty & -2 & \infty \\
\infty & 2 & 5 & \infty \\
\infty & 0 & \infty & 4 \\
-1 & \infty & 7 & \infty 
\end{bmatrix}

\qquad 

A_2 = \begin{bmatrix}
\infty & -1 & \infty & -1 \\
\infty & \infty & \infty & \infty \\
\infty & 9 & \infty & -2 \\
0 & \infty & \infty & \infty
\end{bmatrix}
$$


## Περιορισμοί

 - $$1 \leq T \leq 10$$.
 - $$2 \leq N \leq 1.000$$.
 - Όριο χρόνου εκτέλεσης: $$1$$ sec.
 - Όριο μνήμης: $$64$$ MB.
