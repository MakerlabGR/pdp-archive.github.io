---
layout: statement
codename: numpath
---

Έστω ένα σύνολο $$S = \lbrace x_1, x_2, \ldots, x_N \rbrace$$, αποτελούμενο από $$N$$ (διαφορετικούς ανά δύο) φυσικούς αριθμούς, καθένας από τους οποίους έχει ακριβώς $$K$$ ψηφία. Επομένως, για κάθε στοιχείο $$x_i \in S$$ ισχύει $$0 \leq x_i < 10^K$$ και ας υποθέσουμε ότι οι αριθμοί μικρότεροι του $$10^{K−1}$$ έχουν γραφεί με ακριβώς $$K$$ ψηφία από τα οποία τα πρώτα είναι μηδενικά.

Έστω ότι ξεκινάμε από κάποιον από αυτούς τους αριθμούς και εφαρμόζουμε την εξής διαδικασία: επιλέγουμε ένα ψηφίο του και το αντικαθιστούμε με οποιοδήποτε **μικρότερό του** δεκαδικό ψηφίο θέλουμε, αρκεί να προκύψει ένας αριθμός που να ανήκει στο σύνολο $$S$$. Επαναλαμβάνουμε αυτή τη διαδικασία όσες φορές θέλουμε (και μπορούμε), έστω $$M$$.

Δεδομένων των $$N$$, $$K$$, και $$S$$, ζητείται να βρεθεί το μέγιστο δυνατό $$M$$ που μπορεί να προκύψει από αυτή τη διαδικασία.

## Αρχεία Εισόδου (numpath.in):

Η είσοδος θα αποτελείται από δύο γραμμές. Η πρώτη γραμμή θα περιέχει δύο φυσικούς αριθμούς $$N$$ και $$K$$, χωρισμένους μεταξύ τους με ένα κενό διάστημα. Η δεύτερη γραμμή θα περιέχει τους $$N$$ ακέραιους αριθμούς $$x_1, x_2, \ldots, x_N$$, χωρισμένους ανά δύο με ένα κενό διάστημα. Θεωρήστε δεδομένο ότι καθένας από αυτούς θα
αποτελείται από ακριβώς $$K$$ δεκαδικά ψηφία.

## Αρχεία Εξόδου (numpath.out):

Η έξοδος πρέπει να αποτελείται από μία γραμμή που να περιέχει μόνο έναν φυσικό αριθμό: το μέγιστο δυνατό $$M$$.

## Παράδειγμα Αρχείου Εισόδου - Εξόδου:

**1<sup>o</sup>**

| **numpath.in**      | **numpath.out** |
| :--- | :--- |
| 9 3<br>123 991 323 321 329 121 921 125 999 | 4 |

**Εξήγηση 1<sup>ου</sup> παραδείγματος**: Μπορούμε να ξεκινήσουμε από τον αριθμό $$999$$ και να κινηθούμε ως εξής: $$99\underline{9} \to 9\underline{9}1 \to \underline{9}21 \to \underline{3}21 \to 121$$, κάνοντας συνολικά τέσσερις αντικαταστάσεις ψηφίων (τα ψηφία που αντικαθίστανται είναι υπογραμμισμένα). Δεν υπάρχει άλλη μεγαλύτερη ακολουθία αντικαταστάσεων.

**2<sup>o</sup>**

| **numpath.in**      | **numpath.out** |
| :--- | :--- |
| 4 2<br>17 23 09 42 | 0 |

**Εξήγηση 2<sup>ου</sup> παραδείγματος**: Από οποιονδήποτε αριθμό και αν ξεκινήσουμε, δεν μπορεί να γίνει καμία αντικατάσταση.

## Περιορισμοί

 - $$2 \leq N \leq 100.000$$.
 - $$1 \leq K \leq 18$$.
 - Όριο χρόνου εκτέλεσης: $$1$$ sec.
 - Όριο μνήμης: $$64$$ MB.
 - **Προσοχή:** Οι αριθμοί $$x_1, x_2, \ldots, x_N$$ μπορεί να είναι μεγαλύτεροι από $$232$$.
