---
layout: solution
codename: luckyagain
---

## Επεξήγηση εκφώνησης

Ένας αριθμός είναι *τυχερός* αν έχει ζυγό αριθμό ψηφίων και τα πρώτα μισά του ψηφία έχουν το ίδιο άθροισμα με τα τελευαία μισά.

Μας δίνεται μία λίστα από $$N$$ αριθμούς και πρέπει να βρούμε πόσα ζευγάρια από αριθμούς μπορούμε να ενώσουμε ώστε να πάρουμε έναν τυχερό αριθμό.

## Υπολογίζοντας τα ψηφία ενός αριθμού

Στις δύο παρακάτω λύσεις θα χρησιμοποιήσουμε τον εξής αλγόριθμο για την εύρεση των ψηφίων ενός αριθμού στην δεκαδική του αναπαράσταση. Ο αλγόριθμος βρίσκει διαδοχικά το τελευταίο ψηφίο του αριθμού (δηλαδή το υπόλοιπο του αριθμού με το $$10$$), αφαιρεί το τελευταίο ψηφίο (δηλαδή διαιρεί (ακέραια) τον αριθμό με το $$10$$) και συνεχίζει με τον υπόλοιπο αριθμό μέχρι να γίνει $$0$$. Για παράδειγμα, αν ξεκινήσουμε με τον αριθμο $$x = 257$$:
 - Στην πρώτη επανάληψη, λαμβάνουμε $$257 \bmod 10 = 7$$ (το πρώτο ψηφίο) και έπειτα θέτουμε $$x = 257 / 10 = 25$$.
 - Στην δεύτερη επανάληψη, λαμβάνουμε $$25 \bmod 10 = 5$$ (το δεύτερο ψηφίο) και έπειτα θέτουμε $$x = 25 / 10 = 2$$.
 - Στην τρίτη επανάληψη, λαμβάνουμε $$25 \bmod 10 = 2$$ (το τρίτο ψηφίο) και έπειτα θέτουμε $$x = 2 / 10 = 0$$.
 - Ο αριθμός έγινε μηδέν επομένως δεν έχει άλλα ψηφία.

Ο παρακάτω κώδικας υλοποιεί αυτόν τον αλγόριθμο και χρειάζεται χρόνο γραμμικό στο πλήθος των ψηφίων του αριθμού:[^1]

[^1]: Στην C++ υπάρχουν επίσης οι συναρτήσεις `itoa` και `sprintf` στην standard βιβλιοθήκη, που κάνουν αυτούς τους υπολογισμούς (δείτε [εδώ](https://cplusplus.com/reference/cstdlib/itoa/) και [εδώ](https://cplusplus.com/reference/cstdio/sprintf/)).

{% include code.md solution_name='luckyagain_brute_force.cc' start=38 end=41 %}

## Εξαντλητική λύση

Χρησιμοποιώντας τον παραπάνω αλγόριθμο για την εύρεση των ψηφίων ενός αριθμού, μπορούμε να ελέγξουμε αν η ένωση δύο αριθμών είναι τυχερός αριθμός "ενώνοντας" τα ψηφία τους, αθροίζοντας τα πρώτα και τα τελευταία μισά, και τέλος ελέγχοντας αν το άθροισμά τους είναι ίσο. Ο αλγόριθμος που το κάνει αυτό είναι ο εξής (και είναι γραμμικός στο πλήθος των ψηφίων):

{% include code.md solution_name='luckyagain_brute_force.cc' start=7 end=24 %}

Τέλος, αρκεί να ελέγξουμε κάθε δυνατό ζεύγος από τους δοσμένους αριθμούς και να μετρήσουμε το πλήθος αυτών που σχηματίζουν τυχερούς αριθμούς.

{% include code.md solution_name='luckyagain_brute_force.cc' start=48 end=55 %}

Συνολικά ελέγχουμε $$Ν \cdot (N - 1)$$ ζευγάρια και κάθε έλεγχος χρειάζεται το πολύ σταθερό αριθμό πράξεων (γιατί τα ψηφία κάθε αριθμού είναι το πολύ $$9$$). Μπορείτε να βρείτε ολόκληρο τον κώδικα [εδώ]({% include link_to_source.md solution_name='luckyagain_brute_force.cc' %})

## Βέλτιστη λύση

Ας υποθέσουμε ότι για κάποιον αριθμό $$x$$ θέλουμε να μετρήσουμε όλους τους αριθμούς $$y$$ για τους οποίους ισχύει ότι η ένωση τους $$xy$$ είναι τυχερός αριθμός. Θέλουμε να το κάνουμε αυτό χωρίς να πρέπει να δοκιμάσουμε όλους τους δυνατούς αριθμούς $$y$$.

Το ποια ψηφία του $$x$$ συνεισφέρουν στο πρώτο και ποια στο τελευταίο μισό του αριθμού $$xy$$, εξαρτάται από το που βρίσκεται το μέσο τους. Ας θεωρήσουμε ότι το μέσο τους βρίσκεται αμέσως μετά το $$i$$-οστό ψηφίο του $$x$$, όπως στο ακόλουθο σχήμα (όπου $$\ell_x$$ και $$\ell_y$$ είναι το πλήθος των ψηφίων του $$x$$ και $$y$$ αντίστοιχα).

<center>
<img width=450px src="/assets/36-c-luckyagain.svg"/>
</center>

Τότε, ψάχνουμε για όλους τους αριθμούς $$y$$ με $$\ell_y = 2i - \ell_x$$ ψηφία (καθώς πρέπει $$i = (\ell_x - i) + \ell_y$$ για να είναι $$i$$ το μέσο) και άθροισμα ψηφίων $$s_y$$ τέτοιο ώστε

$$
x_1 + \ldots + x_i = x_{i+1} + \ldots + x_{\ell_x} + s_y \\
\Leftrightarrow \\
s_y = (x_1 + \ldots x_i) - (x_{i+1} + \ldots + x_{\ell_x}).
$$

Για να βρούμε το πλήθος αυτών των αριθμών γρήγορα, προϋπολογίζουμε τον πίνακα $$\texttt{count}[\ell][s]$$, που κρατάει το πλήθος των αριθμών με $$\ell$$ ψηφία και άθροισμα ψηφίων $$s$$. Έπειτα, για κάθε αριθμό $$x$$ διατρέχουμε όλες τις θέσεις $$i$$ των ψηφίων του και αθροίζουμε το πλήθος των αριθμών 
$$\texttt{count}[2i - \ell_x][(x_1 + \ldots + x_i) - (x_{i+1} + \ldots + x_{\ell_x})]$$.

Μία αντίστοιχη συμμετρική συνθήκη προκύπτει όταν το $$x$$ έρχεται μετά το $$y$$ (και το μέσο βρίσκεται πάλι στο $$x$$). 

Χρειάζεται **προσοχή** με τα ζεύγη αριθμών με το *ίδιο* πλήθος ψηφίων, καθώς αυτά θα τα μετρήσουμε δύο φορές, μία όταν ψάχνουμε για τυχερούς αριθμούς της μορφής $$x~\cdot$$ και μία όταν ψάχνουμε για αριθμούς της μορφής $$\cdot~y$$. Στον παρακάτω κώδικα η μεταβλητή $$\texttt{same\_digit\_count}$$ μετράει πόσες τέτοιες περιπτώσεις υπάρχουν και αφαιρεί τις μισές από αυτές στο τέλος. Πρέπει επίσης να προσέξουμε να μην μετρήσουμε τα ζευγάρια της μορφής $$xx$$.


Κάθε πρόσβαση στον πίνακα χρειάζεται $$\mathcal{O}(1)$$ χρόνο και επειδή κάθε αριθμός έχει το πολύ $$9$$ ψηφία, συνολικά ο αλγόριθμος χρειάζεται $$\mathcal{O}(N)$$ χρόνο. Ο κώδικας δίνεται παρακάτω.

{% include code.md solution_name='luckyagain_efficient.cc' %}


