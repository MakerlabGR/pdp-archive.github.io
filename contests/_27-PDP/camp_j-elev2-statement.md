---
layout: statement
codename: elev2
---

Ένας ανελκυστήρας χωράει το πολύ δύο άτομα μέγιστου βάρους $$B$$ κιλών (και οι δύο μαζί). Στο ισόγειο, περιμένουν $$N$$ άτομα να χρησιμοποιήσουν τον ανελκυστήρα για να ανέβουν στον τελευταίο όροφο. Ευτυχώς, γνωρίζουμε τα βάρη $$W_i$$ όλων τους. 

Γράψτε ένα πρόγραμμα που να διαβάζει αυτά τα δεδομένα και να βρίσκει το ελάχιστο πλήθος διαδρομών που πρέπει να κάνει ο ανελκυστήρας, για να μεταφερθούν όλα τα άτομα. Θεωρήστε ότι ο ανελκυστήρας ξεκινάει από το ισόγειο και ότι μία διαδρομή συμπεριλαμβάνει το ανέβασμα και το κατέβασμα του (άδειου) ανελκυστήρα.

## Αρχεία Εισόδου (elev2.in):

Η πρώτη γραμμή της εισόδου θα περιέχει δύο φυσικούς αριθμούς $$N$$ και $$B$$, χωρισμένους μεταξύ τους με ένα κενό διάστημα: το συνολικό πλήθος των ατόμων και το μέγιστο βάρος που επιτρέπει ο ανελκυστήρας. Η δεύτερη γραμμή της εισόδου θα περιέχει τους $$N$$ φυσικούς αριθμούς $$W_i$$, χωρισμένους μεταξύ τους με ένα κενό διάστημα: τα βάρη των ατόμων που περιμένουν.

## Αρχεία Εξόδου (elev2.out):

Η έξοδος πρέπει να αποτελείται από ακριβώς μία γραμμή που να περιέχει ακριβώς ένα φυσικό αριθμό, το ελάχιστο πλήθος διαδρομών που πρέπει να κάνει ο ανελκυστήρας.

## Παράδειγμα Αρχείου Εισόδου - Εξόδου:

| **elev2.in**      | **elev2.out** |
| :--- | :--- |
| 10 150<br>114 57 67 70 93 99 92 114 45 90 | 7 |


**Εξήγηση παραδείγματος**: Ο ανελκυστήρας μπορεί να κάνει $$7$$ διαδρομές, μεταφέροντας π.χ. κατά σειρά ένα ή δύο άτομα, με συνολικό βάρος $$93$$, $$114$$, $$45+92$$, $$114$$, $$70+67$$, $$99$$, $$90+57$$. Δεν είναι δυνατό να μεταφερθούν αυτά τα άτομα με λιγότερες από $$7$$ διαδρομές.

## Περιορισμοί

 - $$1 \leq N \leq 1.000.000$$.
 - $$1 \leq B \leq 1.000.000$$.
 - $$1 \leq W_i \leq B$$.
 - Όριο χρόνου εκτέλεσης: $$1$$ sec.
 - Όριο μνήμης: $$64$$ MB.
