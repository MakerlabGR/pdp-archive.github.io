---
layout: statement
codename: xxx
---

Μια ομάδα παιδιών στέκονται σε μια ευθεία γραμμή, το ένα πίσω από το άλλο, περιμένοντας τη σειρά τους στο κυλικείο του σχολείου. Το πρώτο παιδί προφανώς βλέπει την είσοδο του κυλικείου, όσα παιδιά όμως στέκονται πίσω του δεν είναι σίγουρο ότι και αυτά τη βλέπουν. Για να βλέπει ένα παιδί την είσοδο του κυλικείου πρέπει όλα τα παιδιά που στέκονται μπροστά του να είναι κοντύτερα από αυτό.

## Πρόβλημα

Nα αναπτύξετε ένα πρόγραμμα σε μια από τις γλώσσες του ΙΟΙ το οποίο, αφού διαβάσει ένα αρχείο με τη λίστα των υψών των παιδιών, θα εκτυπώνει πόσα παιδιά βλέπουν την είσοδο.

## Aρχεία εισόδου

Το αρχείο εισόδου **xxx.in** είναι ένα αρχείο κειμένου που περιέχει μόνο δύο γραμμές. Στην πρώτη γραμμή υπάρχει ένας ακέραιος αριθμός $$N$$: το πλήθος των παιδιών που στέκονται στη γραμμή. Στη δεύτερη γραμμή υπάρχουν $$N$$ ακέραιοι αριθμοί, χωρισμένοι ανά δύο με ένα κενό διάστημα. Οι αριθμοί αυτοί είναι τα ύψη των παιδιών, τα οποία δίνονται με τη σειρά που αυτά στέκονται στη γραμμή με κατεύθυνση από πίσω προς τα μπρος. Δηλαδή, ο πρώτος αριθμός της δεύτερης γραμμής είναι το ύψος του τελευταίου παιδιού (αυτού που βρίσκεται μακριά από την είσοδο του κυλικείου) ενώ ο τελευταίος αριθμός είναι το ύψος του πρώτου παιδιού (αυτού που βρίσκεται κοντά στην είσοδο).

## Aρχεία εξόδου

Το αρχείο εξόδου **xxx.out** είναι ένα αρχείο κειμένου με την εξής μορφή: Έχει μόνο μία γραμμή που περιέχει μόνο έναν ακέραιο αριθμό $$K$$ ($$1 \leq K \leq N$$): το πλήθος των παιδιών που βλέπουν την είσοδο του κυλικείου.

## Παραδείγματα αρχείων εισόδου - εξόδου

**1<sup>o</sup>:**

| **xxx.in**                         | **xxx.out** |
| ------------------------------------ | ------------- |
| 7 <br> 5 6 4 6 3 4 1 | 3 |

![Παράδειγμα 1](/assets/27-pdp-a-xxx-example-1.png){:height="80px"}

**2<sup>o</sup>:**

| **xxx.in**                         | **xxx.out** |
| ------------------------------------ | ------------- |
| 4 <br> 23 17 7 42 | 1 |

![Παράδειγμα 2](/assets/27-pdp-a-xxx-example-2.png){:height="80px"}

## Περιορισμοί


$$1 \leq N \leq 1.000.000$$ <br>
**Όριο χρόνου εκτέλεσης:** $$1$$ sec. <br>
**Όριο μνήμης:** $$64$$ MB
