---
layout: statement
codename: aces
---

Λέμε ότι δύο φυσικοί αριθμοί είναι στην ίδια παρέα όταν έχουν το ίδιο πλήθος άσων ($$1$$) στη δυαδική τους αναπαράσταση. Για παράδειγμα, το $$5$$ και το $$17$$ είναι στην ίδια παρέα γιατί $$5 = 101_{(2)}$$ και $$17 = 10001_{(2)}$$, άρα και οι δύο αυτοί αριθμοί έχουν δύο άσους στη δυαδική τους αναπαράσταση. Αντίθετα, το $$17$$ και το $$42$$ ανήκουν σε διαφορετικές παρέες.

## Πρόβλημα

Nα γραφεί ένα πρόγραμμα σε μια από τις γλώσσες του ΙΟΙ το οποίο θα διαβάζει μία ακολουθία $$N$$ αριθμών και στη συνέχεια θα βρίσκει το πλήθος των μελών της **μεγαλύτερης** παρέας που μπορεί να σχηματιστεί από όρους της ακολουθίας. Η ακολουθία ενδέχεται να περιέχει όρους που είναι ίσοι και, στην περίπτωση αυτή, θα πρέπει να συμπεριλάβετε όλους τους ίσους όρους στην ίδια φυσικά παρέα.

## Aρχεία εισόδου

Τα αρχεία εισόδου με όνομα **aces.in** είναι αρχεία κειμένου αποτελούμενα από δύο γραμμές: Στην πρώτη γραμμή δίνεται ακριβώς ένας ακέραιος: το πλήθος $$N$$ των αριθμών της ακολουθίας ($$1 \leq N \leq 1.000.000$$). Στη δεύτερη γραμμή δίνονται $$N$$ ακέραιοι αριθμοί $$A_i$$ ($$0 \leq A_i \leq 1.000.000.000$$), χωρισμένοι ανά δύο με ένα κενό διάστημα: οι όροι της ακολουθίας.

## Aρχεία εξόδου

Τα αρχεία εξόδου με όνομα **aces.out** είναι αρχεία κειμένου αποτελούμενα από ακριβώς μία γραμμή που περιέχει ακριβώς έναν ακέραιο αριθμό: το πλήθος των μελών της μεγαλύτερης παρέας αποτελούμενης από όρους της ακολουθίας.

## Παράδειγμα αρχείων εισόδου - εξόδου


| **aces.in**                         | **aces.out** |
| ------------------------------------ | ------------- |
| 6 <br> 1 2 4 3 2 5 | 4 |

*Εξήγηση:* Στη μεγαλύτερη παρέα ανήκουν: $$1$$, $$2$$ (δύο φορές) και $$4$$ που έχουν έναν άσο στη δυαδική τους αναπαράσταση.

**Μορφοποίηση:** Στην έξοδο, όλες οι γραμμές τερματίζουν με ένα χαρακτήρα newline. \\
**Μέγιστος χρόνος εκτέλεσης:** 1 sec. \\
**Μέγιστη διαθέσιμη μνήμη:** 16 MB.
