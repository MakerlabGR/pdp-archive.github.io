---
layout: solution
codename: counter
---

## Επεξήγηση Εκφώνησης

Μας δίνεται ο κώδικας μιας τροποποιημένης δυαδικής αναζήτησης που επιστρέφει τον αριθμό των συγκρίσεων στοιχείων 
της ακολουθίας ακεραίων $$A$$ με έναν ακέραιο αριθμό αναζήτησης $$x$$. Ο αριθμός που επιστρέφεται 
ονομάζεται $$\texttt{counter}$$. Επίσης, μας δίνονται $$Q$$ ερωτήματα με κάθε ερώτημα να περιέχει 
ένα διάστημα συνεχόμενων ακεραίων αριθμών $$x$$ και ζητείται το άθροισμα των τιμών $$\texttt{counter}$$ 
που θα επέστρεφαν οι κλήσεις στην τροποποιημένη δυαδική αναζήτηση για κάθε ένα από 
τα $$x$$ που περιέχονται στο διάστημα.

**Θεωρία:** Έστω σύνολο $$N$$ ταξινομημένων αριθμών $$A_1 \le A_2 \le \dots \le A_N$$ και ένας αριθμός $$x$$ που 
ζητείται να βρεθεί αν περιέχεται στο σύνολο μας και αν περιέχεται, σε ποιά θέση βρίσκεται. Αρχικά, ορίζουμε το διάστημα 
αναζήτησης με δύο δείκτες, το αριστερό ($$\texttt{leftp}=1$$) και δεξιό ($$\texttt{rightp}=Ν$$) άκρο του συνόλου.

Κάνουμε διαδοχικές επαναλήψεις συγκρίνοντας το $$x$$ με το μεσαίο στοιχείο $$A_{mid}$$ στο διάστημα αναζήτησης, 
δηλαδή το $$A_{(\texttt{leftp}+\texttt{rightp})/2}$$. 

Η σύγκριση θα έχει σαν αποτέλεσμα:
- είτε να βρούμε το στοιχείο $$x$$, 
- είτε να ανακαλύψουμε ότι το $$x$$ βρίσκεται αριστερότερα του $$A_{mid}$$, 
οπότε πετάμε τα στοιχεία $$A_{mid},\dots,A_{rightp}$$) μετακινώντας το δείκτη $$\texttt{rightp}$$ αριστερά, 
στη θέση $$\texttt{mid}-1$$,
- είτε δεξιότερα του $$A_{mid}$$, οπότε πετάμε τα στοιχεία $$A_{leftp},\dots,A_{mid}$$ μετακινώντας το δείκτη 
$$\texttt{leftp}$$ στη θέση $$\texttt{mid}-1$$. 

Οι επαναλήψεις τελειώνουν όταν μετά από 
διαδοχικές διαιρέσεις στη μέση του διαστήματος αναζήτησης, 
καταλήξουμε να βρούμε το στοιχείο $$x$$ ή 
αν οι δείκτες διασταυρωθούν (δηλαδή $$\texttt{leftp} > \texttt{rightp}$$) 
που σημαίνει ότι το $$x$$ δεν υπάρχει. 
Καθώς σε κάθε επανάληψη καταλήγουμε με το μισό αριθμό στοιχείων από ότι στο προηγούμενο βήμα, 
η αναζήτηση ολοκληρώνεται σε $$\mathcal{O}(\log_2{N})$$ βήματα.

Υπάρχουν και άλλες παραλλαγές της παραπάνω δυαδικής αναζήτησης, όπως να βρούμε την πρώτη ή τελευταία εμφάνιση ενός αριθμού 
σε μια μονότονη ακολουθία ή και να κάνουμε αναζήτηση όχι σε πίνακα με αριθμούς αλλά σε νοητούς αριθμούς που 
αποτελούν αποτέλεσμα υπολογισμών (αρκεί τα αποτελέσματα αυτά να έχουν μόνο αύξουσα ή μόνο φθίνουσα σειρά).
Παραδείγματα τέτοιων προβλημάτων: [roadworks](https://pdp-archive.github.io/26-PDP/c-roadwork-solution), 
[filiki](https://pdp-archive.github.io/34-PDP/c-filiki-statement), 
[agrycows](https://www.spoj.com/problems/AGGRCOW/). 

## Υποπρόβλημα 1 ($$L_1 = R_1$$)

Σε αυτό το υποπρόβλημα κάθε ερώτημα περιέχει μόνο έναν αριθμό $$x$$, άρα αρκεί να υπολογίσουμε το $$\text{counter}$$ 
για κάθε ερώτημα καλώντας την `FindCounter`. Ο χρόνος που απαιτείται για κάθε ερώτημα είναι $$\mathcal{O}(\log_2{N})$$, 
άρα ο συνολικός χρόνος για τα $$Q$$ ερωτήματα, είναι $$\mathcal{O}(Q \cdot \log_2{N})$$. 
Μπορείτε να δείτε τον κώδικα [εδώ]({% include link_to_source.md solution_name='counter_sub1.cc' %}). 

## Υποπρόβλημα 2 (ερωτήματα σε υπαρκτά στοιχεία μόνο)

Το διάστημα κάθε ερωτήματος $$L_i, L_i+1,\ldots,R_i$$ είναι μια γνησίως αύξουσα 
ακολουθία αποτελούμενη από $$R_i-L_i+1$$ διαδοχικούς ακέραιους αριθμούς.

Σε αυτό το υποπρόβλημα, μας δίνεται 
επιπλέον ότι οι τιμές του διαστήματος κάθε ερωτήματος, αποτελούν υπαρκτές τιμές του $$A$$.
  
Για κάθε τιμή $$A_i$$, καλούμε τη `FindCounter` και αποθηκεύουμε το αποτέλεσμα σε έναν πίνακα 
$$C$$. Για τον προϋπολογισμό αυτό, απαιτείται χρόνος $$\mathcal{O}(N \cdot \log_2{N})$$. 
Κατόπιν, για κάθε ερώτημα βρίσκουμε σε ποιά θέση $$j$$ έχουμε $$A_j = L_i$$ και σε ποιά θέση 
$$k$$ έχουμε $$A_k=R_i$$ κάνοντας δυαδική αναζήτηση (με τις συναρτήσεις της *stl*: `lower_bound`, `upper_bound`), 
οι οποίες χρειάζονται χρόνο $$\mathcal{O}(\log_2{N})$$.  
Η απάντηση στο ερώτημα είναι το άθροισμα $$C_j + C_{j+1}+ \ldots + C_k$$. Αντί να υπολογίζουμε αυτό το 
άθροισμα με επαναληπτικό βρόχο, μπορούμε να χρησιμοποιήσουμε [prefix sum](https://en.wikipedia.org/wiki/Prefix_sum), 
δηλαδή να προϋπολογίσουμε όλα τα αθροίσματα $$PS_i= C_1 + C_2 + \ldots + C_i$$ και να απαντάμε το παραπάνω άθροισμα 
ως $$S_k-S_{j-1}$$ σε χρόνο $$\mathcal{O}(1)$$.  
O συνολικός χρόνος του αλγορίθμου είναι $$\mathcal{O}(N\cdot \log_2{N} + Q \cdot \log_2{N})$$. 

{% include code.md solution_name='counter_sub2.cc' start=38 end=47 %}
Μπορείτε να δείτε ολόκληρο τον κώδικα [εδώ]({% include link_to_source.md solution_name='counter_sub2.cc' %}).

## Υποπρόβλημα 3 ($$A_{i+1}=A_i+1$$)

Το υποπρόβλημα αυτό μοιάζει με το προηγούμενο, καθώς και εκεί είχαμε διαδοχικά στοιχεία στα διαστήματα 
των ερωτημάτων του $$A$$. Εδώ όμως τα διαστήματα μπορούν να επεκτείνονται και εκτός του $$A$$ άρα το κάθε ερώτημα μπορεί:
- να βρίσκεται ολόκληρο αριστερά του $$A$$ στην αριθμογραμμή,
- να βρίσκεται ολόκληρο εντός του $$A$$ (οπότε η απάντηση υπολογίζεται όπως στο προηγούμενο υποπρόβλημα)
- να βρίσκεται ολόκληρο δεξιότερα του $$A$$ 
- να συνδυάζει ένα ή δύο τμήματα εκτός του $$A$$ και ένα εντός του $$A$$.

**Παρατήρηση:** αν σε κάποια επανάληψη της δυαδικής αναζήτησης το διάστημα του $$A$$ που εξετάζουμε δεν 
έχει περιττό αριθμό στοιχείων, η τιμή $$m=(l+r)/2$$ θα χωρίσει τον πίνακα σε δύο άνισα 
διαστήματα (το αριστερό τμήμα $$A_l, A_{l+1}, \ldots, A_{m-1}$$ θα έχει ένα στοιχείο λιγότερο από το δεξιό 
$$A_{m+1}, A_{m+2}, \ldots, A_r$$ λόγω της στρογγυλοποίησης προς τα κάτω που κάνει η ακέραια διαίρεση. 

Αυτό σημαίνει ότι για κάποιο $$x$$ που είναι μικρότερο όλων των τιμών του πίνακα $$A$$ η `FindCounter` 
θα επιστρέψει διαφορετική τιμή από ότι για κάποιο $$x$$ που είναι μεγαλύτερο όλων των τιμών του $$A$$. 

Υπολογίζουμε τις δύο επιπλέον τιμές $$\texttt{leftout}$$ για $$x=A_1-1$$ και $$\texttt{rightout}$$ για $$x=A_n+1$$ 
μόνο μια φορά και κατόπιν απαντάμε τα ερωτήματα ως εξής:
{% include code.md solution_name='counter_sub3.cc' start=38 end=64 %}
Ο αλγόριθμος χρειάζεται χρόνο $$\mathcal{O}(N\cdot \log_2{N}+Q\cdot \log_2{N})$$. 
Μπορείτε να δείτε ολόκληρο τον κώδικα [εδώ]({% include link_to_source.md solution_name='counter_sub3.cc' %}).

## Υποπρόβλημα 4 ($$N=2^K-1$$)

Στο υποπρόβλημα αυτό, τα δύο διαστήματα που προκύπτουν σε κάθε επανάληψη της δυαδικής αναζήτησης είναι ίσα και 
μάλιστα έχουν διάσταση $$2^{K-1}-1$$ μετά την πρώτη επανάληψη, $$2^{K-2}-1$$ μετά τη δεύτερη επανάληψη κλπ. 

**Παρατήρηση:** Xρειαζόμαστε πάντα τον ίδιο αριθμό επαναλήψεων μέχρι να διασταυρωθούν οι δείκτες για την 
αναζήτηση *οποιουδήποτε στοιχείου δεν υπάρχει* στον $$A$$ και συγκεκριμένα μέχρι από τα αρχικά $$2^K-1$$ στοιχεία 
του πίνακα $$A$$, να μην μείνει κανένα και να επιστρέψει την τιμή της η `FindCounter`. 
Αυτό θα συμβεί μετά από $$K$$ επαναλήψεις όπου θα έχουμε $$2^{K-K}-1=2^0-1=0$$ στοιχεία. 

Τον αριθμό $$K$$ δεν χρειάζεται να τον υπολογίσουμε, τον βρίσκουμε καλώντας τη `FindCounter` μια και μόνο φορά, 
για κάποιον ανύπαρκο αριθμό, όπως για παράδειγμα τον $$A_1-1$$ ή τον $$A_N+1$$. 
  
Για το υποπρόβλημα αυτό, αρκεί να βρούμε πόσοι αριθμοί στο ερώτημα υπάρχουν στον $$A$$ και πόσοι όχι. 
Χρησιμοποιούμε τη `lower_bound` αναζητώντας τη θέση του μικρότερου αριθμού του $$A$$ που έχει τιμή ίση ή μεγαλύτερη του 
αριστερού άκρου του ερωτήματος. Χρησιμοποιούμε την `upper_bound` για να βρούμε την πρώτη θέση του $$A$$ που βρίσκεται 
μετά το διάστημα του ερωτήματος. Ελέγχουμε μήπως η τιμή που βρήκε η `lower_bound` ξεπερνά το δεξιό άκρο 
του ερωτήματος ή μήπως η τιμή που βρήκε η `upper_bound` φανερώνει ότι η αρχή του πίνακα $$A$$ βρίσκεται μετά το ερώτημα, 
καθώς και στις δύο αυτές περιπτώσεις, όλο το διάστημα του ερωτήματος βρίσκεται εκτός του πίνακα $$A$$ και ο υπολογισμός 
τελειώνει εκεί. 
 
Σε κάθε άλλη περίπτωση, έχουμε στοιχεία του $$A$$ που περιέχoνται στο ερώτημα και το πλήθος τους υπολογίζεται από τη διαφορά 
της θέσης που επέστρεψε η `upper_bound` από τη θέση που επέστρεψε η `lower_bound`. Η διαφορά αυτή δίνει το πλήθος 
των υπαρκτών στοιχείων του ερωτήματος στον $$A$$. Τα υπόλοιπα στοιχεία, δεν υπάρχουν στον $$A$$.
   
{% include code.md solution_name='counter_sub4.cc' start=45 end=52 %}
Ο αλγόριθμος χρειάζεται χρόνο $$\mathcal{O}(N\cdot \log_2{N}+Q \cdot \log_2{N})$$. 
Μπορείτε να δείτε ολόκληρο τον κώδικα [εδώ]({% include link_to_source.md solution_name='counter_sub4.cc' %}).

## Υποπρόβλημα 5 ($$Q=1$$)

Έχοντας μόνο ένα ερώτημα, θα ξεκινήσουμε να κάνουμε τη δυαδική αναζήτηση για όλα τα στοιχεία 
του ερωτήματος χωρίζοντας το διάστημα $$[L,R]$$ διαρκώς στη μέση και συνεχίζοντας αναδρομικά και για τα δύο νέα διαστήματα. 
Η μέθοδος αυτή της διαίρεσης του γενικού προβλήματος σε μικρότερα όμοια προβλήματα μέχρι την τελική λύση, 
ονομάζεται *divide and conquer* (διαίρει και βασίλευε). 

Ξεκινώντας, έχουμε $$\texttt{counter}=1$$ και σε κάθε βήμα τις αναδρομής, γνωρίζουμε ότι βρίσκουμε 
το $$A_{\texttt{mid}}$$ (με $$\texttt{mid}=(\texttt{leftp}+\texttt{rightp})/2$$) και ξεκινάμε 
αναδρομή στα δυο διαστήματα αριστερά και δεξιά 
του $$A_{\texttt{mid}}$$ αλλά με αυξημένη τιμή $$\texttt{counter}$$ κατά $$1$$ (καθώς η `FindCounter` θα συνέχιζε 
στα διαστήματα αυτά στην επόμενη επανάληψη). 
Προσοχή χρειάζεται στο τέλος της αναδρομής, 
όταν διασταυρωθούν οι δείκτες της αριστερής και δεξιάς θέσης του διαστήματος, διότι το $$\texttt{counter}$$ δεν αυξάνεται 
στη διασταύσωση των δεικτών αλλά μόνο στη σύγκριση $$A_{\texttt{mid}}=x$$ όπως μπορούμε να δούμε στον ψευδοκώδικα της εκφώνησης.
Δείτε παρακάτω την αναδρομική συνάρτηση: 
{% include code.md solution_name='counter_sub5.cc' start=12 end=24 %}
Ο αλγόριθμος χρειάζεται χρόνο $$\mathcal{O}(N\cdot \log_2{N})$$. 
Μπορείτε να δείτε ολόκληρο τον κώδικα [εδώ]({% include link_to_source.md solution_name='counter_sub5.cc' %}).

## Πλήρης λύση

Επεκτείνοντας τη λογική του προηγούμενου υποπροβλήματος, θα υπολογίσουμε όλα τα διαστήματα συνεχόμενων ανύπαρκτων 
αριθμών στον πίνακα $$A$$. Δηλαδή έστω ότι έχουμε $$A_i=4$$ και $$A_{i+1}=11$$. Το διάστημα με τους αριθμούς 
$$5,6,7,8,9,10$$ είναι ένα διάστημα συνεχόμενων ανύπαρκτων αριθμών στον πίνακα $$A$$. Η δυαδική αναζήτηση 
για οποιονδήποτε από τους παραπάνω αριθμούς, θα έφτανε μετά από κάποιες επαναλήψεις να έχει $$\texttt{leftp}=i$$ και 
$$\texttt{rightp}=i+1$$. 

Καθώς ο αριθμός που αναζητούμε δεν υπάρχει, η επόμενη επανάληψη θα καταλήξει με διασταυρωμένα 
$$\texttt{leftp}$$ και $$\texttt{rightp}$$ (δηλαδή $$\texttt{leftp}\gt \texttt{rightp}$$ και θα τέλειωναν 
οι επαναλήψεις με την τρέχουσα τιμή του $$\texttt{counter}$$. Γνωρίζοντας σε κάθε διάστημα συνεχόμενων ανύπαρκτων αριθμών, 
πόσοι είναι αυτοί, μπορούμε να τους προσθέσουμε στα prefix sum που χρησιμοποιήσαμε στα υποπροβλήματα 2,3,4 και να 
έχουμε την πλήρη λύση.

{% include code.md solution_name='counter_full1.cc' start=38 end=75 %}
Ο αλγόριθμος χρειάζεται χρόνο $$\mathcal{O}(N\cdot \log_2{N} + Q \cdot \log_2{N})$$. 
Μπορείτε να δείτε ολόκληρο τον κώδικα [εδώ]({% include link_to_source.md solution_name='counter_full1.cc' %}).

Σε ένα διάστημα ανύπαρκτων αριθμών, η `FindCounter` ισούται με τη μεγαλύτερη από τις δύο τιμές των 
υπαρκτών αριθμών στα όρια του διαστήματος. Επομένως, μπορούμε να μειώσουμε τις κλήσεις στη συνάρτηση `FindCounter` σε μόλις $$N+2$$. 
Μπορείτε να δείτε τον σχετικό κώδικα [εδώ]({% include link_to_source.md solution_name='counter_full2.cc' %}).
