---
layout: statement
codename: cutpoly
---

Δίνεται μία πολυγωνική γραμμή $$N$$ σημείων στο επίπεδο. Τα σημεία είναι διατεταγμένα ως προς $$x$$, δηλαδή $$x_{i+1} > x_i$$ και επίσης η πολυγωνική γραμμή είναι γνησίως αύξουσα ως προς $$y$$, δηλαδή $$y_{i+1} > y_i$$.

Έστω οι ευθείες $$y = y_1$$, και $$y = y_N$$, παράλληλες στον άξονα των $$x$$. Μπορούμε να φέρουμε μία ευθεία $$x = \lambda$$ παράλληλη στον άξονα των $$y$$ η οποία τέμνει την πολυγωνική γραμμή σε ένα σημείο ($$x_1 \leq \lambda \leq x_N$$). Μπορεί να την τέμνει σε κάποιο από τα $$N$$ σημεία που δίνονται ή μπορεί να τέμνει κάποιο από τα $$N-1$$ ευθύγραμμα τμήματα που σχηματίζονται. Έστω $$L(\lambda)$$ το εμβαδό που περικλείεται από την πολυγωνική γραμμή, την ευθεία $$y = y_1$$ και την ευθεία $$x = \lambda$$. Έστω $$U(\lambda)$$ το εμβαδό που περικλείεται από την πολυγωνική γραμμή, την ευθεία $$y = y_N$$ και την ευθεία $$x = \lambda$$.

Ζητείται να προσδιοριστεί η ελάχιστη τιμή του $$L(\lambda) + U(\lambda)$$.

## Αρχεία Εισόδου (cutpoly.in):

Η πρώτη γραμμή της εισόδου θα περιέχει μόνο τον ακέραιο αριθμό $$N$$, το πλήθος των σημείων της πολυγωνικής γραμμής. Κάθε μία από τις επόμενες $$N$$ γραμμές περιέχει ένα ζεύγος ακεραίων αριθμών χωρισμένων μεταξύ τους με ένα κενό, που αντιστοιχούν στις συντεταγμένες $$x$$ και $$y$$ αντίστοιχα καθενός σημείου της γραμμής. Τα σημεία θα δίνονται ταξινομημένα ως προς τη διάσταση $$x$$.

## Αρχεία Εξόδου (cutpoly.out):

Η έξοδος πρέπει να αποτελείται από έναν πραγματικό αριθμό, την ελάχιστη δυνατή τιμή του $$L(\lambda) + U(\lambda)$$, με ακρίβεια $$6$$ δεκαδικών ψηφίων. **Προσοχή!** Τυπώστε με `%0.6lf\n` ή κάτι αντίστοιχο.

## Παράδειγμα Αρχείου Εισόδου - Εξόδου:

**1<sup>o</sup>**

| **cutpoly.in**      | **cutpoly.out** |
| :--- | :--- |
| 4<br>1 1<br>3 2<br>8 5<br>9 7 | 12.833333 |


<center>
<img alt="Οπτικοποίηση του πρώτου παραδείγματος." src="/assets/24-pdp-camp-s-cutpoly-statement.png" width="350px">
</center>


## Περιορισμοί:

 - $$2 \leq N \leq 1.000.000$$.
 - Όριο χρόνου εκτέλεσης: $$1$$ sec.
 - Όριο μνήμης: $$64$$ MB.
