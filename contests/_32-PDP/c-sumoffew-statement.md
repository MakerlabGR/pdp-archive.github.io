---
layout: statement
codename: sumoffew
---

Μας δίνεται μία ακολουθία αποτελούμενη από $$N$$ θετικούς ακέραιους αριθμούς $$x_1, x_2, \ldots, x_N$$ και ένας φυσικός αριθμός $$K \le N$$. Επιλέγουμε ένα συνεχόμενο διάστημα της ακολουθίας, έστω τους αριθμούς $$x_i, x_{i+1}, \ldots, x_j$$ (για $$i \le j$$), μέσα στο οποίο όμως να μην εμφανίζονται περισσότεροι από $$K$$ διαφορετικοί αριθμοί, και τους αθροίζουμε. Ποιο είναι το μέγιστο άθροισμα που μπορούμε να πετύχουμε με αυτόν τον τρόπο;

## Πρόβλημα

Να αναπτύξετε ένα πρόγραμμα σε μια από τις γλώσσες της IOI (PASCAL, C, C++, Java) το οποίο θα διαβάζει τις τιμές των $$N$$ και $$K$$ καθώς και την ακολουθία των αριθμών και θα εκτυπώνει την απάντηση στο παραπάνω ερώτημα.

## Αρχεία εισόδου

Το αρχείο εισόδου με όνομα **sumoffew.in** είναι αρχείο κειμένου με την εξής δομή. Η πρώτη γραμμή έχει δύο ακέραιους αριθμούς $$N$$ και $$K$$, χωρισμένους με ένα κενό διάστημα. Ο αριθμός $$N$$ θα παριστάνει το πλήθος των αριθμών της ακολουθίας ενώ ο αριθμός $$K$$ το μέγιστο επιτρεπτό πλήθος διαφορετικών αριθμών στο διάστημα που θα επιλέξουμε. Η επόμενη περιέχει $$N$$ θετικούς ακέραιους αριθμούς, χωρισμένους ανά δύο με ένα κενό διάστημα: τους όρους της ακολουθίας.

## Αρχεία εξόδου

Το αρχείο εξόδου με όνομα **sumoffew.out** είναι αρχείο κειμένου που περιέχει μία μόνο γραμμή με έναν ακέραιο αριθμό: την απάντηση στο παραπάνω ερώτημα.

**1<sup>o</sup>**

| **sumoffew.in**      | **sumoffew.out** |
| :--- | :--- |
| 10 1 <br> 9 5 5 5 5 5 9 9 9 17 | 27 |

*Εξήγηση:* Αφού $$K=1$$, ψάχνουμε το διάστημα που αποτελείται από συνεχόμενες εμφανίσεις του ίδιου αριθμού και το οποίο έχει το μέγιστο άθροισμα. Τα τρία συνεχόμενα $$9$$ δίνουν άθροισμα $$27$$ και αυτή είναι η απάντηση εδώ.

**2<sup>o</sup>**

| **sumoffew.in**      | **sumoffew.out** |
| :--- | :--- |
| 10 3 <br> 11 17 12 12 17 1 12 19 18 1 | 71 |

*Εξήγηση:* Εδώ $$K=3$$. Στο διάστημα $$17, 12, 12, 17, 1, 12$$ εμφανίζονται μόνο τρεις διαφορετικοί αριθμοί $$(1, 12, 17)$$. Το άθροισμα είναι $$17+12+12+17+1+12=71$$. Δεν υπάρχει άλλο διάστημα με το πολύ τρεις διαφορετικούς αριθμούς και
μεγαλύτερο άθροισμα.

**3<sup>o</sup>**

| **sumoffew.in**      | **sumoffew.out** |
| :--- | :--- |
| 7 4 <br> 1 6 3 8 2 4 7 | 21 |

**4<sup>o</sup>**

| **sumoffew.in**      | **sumoffew.out** |
| :--- | :--- |
| 9 4 <br> 1 2 3 2 3 1 3 1 2 | 18 |


## Περιορισμοί

 * Ισχύει $$1 \le K \le N \le 1.000.000$$
 * Το άθροισμα όλων των $$x_i$$ δε θα υπερβαίνει το $$1.000.000.000$$.
 * Για περιπτώσεις ελέγχου συνολικής αξίας 10%, θα είναι:
   $$1 \le N \le 1000$$ και $$K=1$$.
 * Για περιπτώσεις ελέγχου συνολικής αξίας 50%, θα είναι:
   $$1 \le N \le 1000$$, δηλαδή η ακολουθία θα είναι σχετικά μικρή.
 * Για περιπτώσεις ελέγχου συνολικής αξίας 70%, θα είναι:
   $$x_i \le 1.000.000$$, δηλαδή οι όροι της ακολουθίας θα είναι σχετικά μικροί.

**Προσοχή!** Φροντίστε να διαβάζετε την είσοδο και να εκτυπώνετε την έξοδο αποδοτικά, ειδικά αν προγραμματίζετε σε C++ ή Java.

## Παρατηρήσεις:

 * **Μορφοποίηση**: Στην έξοδο, όλες οι γραμμές τερματίζουν με ένα χαρακτήρα newline.
 * **Μέγιστος χρόνος εκτέλεσης**: $$1$$ sec.
 * **Μέγιστη διαθέσιμη μνήμη**: $$64$$ MB.
