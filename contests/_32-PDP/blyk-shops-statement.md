---
layout: statement
codename: shops
---

Μια επιχείρηση πρόκειται να ανοίξει δύο καταστήματα σε έναν μεγάλο εμπορικό δρόμο. Ο δρόμος αποτελείται από $$N$$ τετράγωνα διατεταγμένα στη σειρά. Κάθε κατάστημα θα καλύπτει $$K$$ διαδοχικά τετράγωνα και τα δύο καταστήματα μπορούν να επικαλύπτονται.

Η επιχείρηση γνωρίζει ότι κάθε τετράγωνο $$i$$ (όπου $$1\leq{i}\leq{N}$$) αναμένεται να της αποφέρει κέρδος $$A_i$$ εφόσον καλυφθεί από κάποιο κατάστημα - ακόμη κι αν καλυφθεί και από τα δύο καταστήματα, το συνολικό κέρδος που αποφέρει είναι και πάλι $$A_i$$.  

## Πρόβλημα
Αναπτύξτε ένα πρόγραμμα σε μια από τις γλώσσες του *IOI (PASCAL, C, C++, Java)* το οποίο, αφού διαβάσει τις τιμές των $$N,K$$ και $$A_i$$ θα υπολογίζει το μέγιστο κέρδος που μπορεί να έχει η επιχείρηση ανοίγοντας δύο καταστήματα στον εμπορικό δρόμο, που καθένα καλύπτει $$K$$ διαδοχικά τετράγωνα.

## Αρχεία Εισόδου
Τα αρχεία εισόδου με όνομα **shops.in** είναι αρχεία κειμένου με την εξής δομή. Στην πρώτη γραμμή υπάρχουν δύο ακέραιοι αριθμοί $$N$$ και $$K$$, χωρισμένοι μεταξύ τους με ένα κενό διάστημα.Η δεύτερη γραμμή περιέχει $$N$$ ακεραίους αριθμούς $$A_i$$ (για $$1\leq{i}\leq{N}$$) χωρισμένους ανά δύο με κενό διάστημα: ο $$i$$-οστός αριθμός παριστάνει το αναμενόμενο κέρδος από το $$i$$-οστό τετράγωνο.

## Αρχεία Εξόδου
Τα αρχεία εξόδου με όνομα **shops.out** είναι αρχεία κειμένου που αποτελούνται από μία και μόνο γραμμή με έναν μόνο ακέραιο αριθμό: το μέγιστο κέρδος που μπορεί να έχει η επιχείρηση ανοίγοντας δύο καταστήματα που καθένα καλύπτει $$K$$ διαδοχικά τετράγωνα.

## Παραδείγματα Αρχείων Εισόδου - Εξόδου:



**1<sup>o</sup>**

| **shops.in**      | **shops.out** |
| :--- | :--- |
| 10 3 <br> 2 4 15 12 10 1 1 20 4 10 | 71  |
   
**2<sup>o</sup>**

| **shops.in**      | **shops.out** |
| :--- | :--- |
| 10 3 <br> 1 5 20 20 20 15 10 1 1 1 | 90 |

 **Εξήγηση:**   
 Στο πρώτο παράδειγμα, μπορούμε να τοποθετήσουμε το πρώτο κατάστημα ώστε να έχουμε κέρδος $$15+12+10$$ και το δεύτερο έτσι ώστε να έχουμε κέρδος $$20+4+10$$. Στο δεύτερο παράδειγμα, μπορούμε να τα τοποθετήσουμε έτσι ώστε το πρώτο κατάστημα να έχει κέρδος $$5+20+20$$ και το δεύτερο να έχει κέρδος $$20+15+10$$.  

## Περιορισμοί:
* $$3 \leq N \leq 2.000.000$$,
* $$1 \leq K \leq \frac{N}{2}$$,
* $$1 \leq A_i \leq 1.000.000$$,
* Το άθροισμα όλων των $$A_i$$ δε θα υπερβαίνει το $$1.000.000.000$$.
* **Μέγιστος χρόνος εκτέλεσης:** $$1$$ sec.
* **Μέγιστη διαθέσιμη μνήμη:** $$64$$ MB.

## Παρατηρήσεις:

**Μορφοποίηση**: Στην είσοδο αλλά και στην έξοδο, κάθε γραμμή τερματίζει με έναν χαρακτήρα newline.
