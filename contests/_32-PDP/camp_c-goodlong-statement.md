---
layout: statement
codename: goodlong
---

Ο παγωτατζής της γειτονιάς σας στήνει κάθε μέρα την καντίνα του στην παραλία. Δεν είναι όμως όλες οι μέρες καλές για αυτόν φέτος το καλοκαίρι που ο τουρισμός είναι πολύ μειωμένος: άλλες μέρες πουλάει πολλά παγωτά και βγάζει κέρδος, ενώ άλλες μέρες πουλάει λίγα παγωτά και έχει ζημιά. Για κάθε μέρα του καλοκαιριού γνωρίζουμε τι κέρδος ή τι ζημιά έχει.

Ο παγωτατζής μας έχει $$K$$ παιδιά. Θα θεωρούμε ότι ένα χρονικό διάστημα είναι «καλό» για αυτόν, αν το συνολικό κέρδος που βγάζει σε αυτό το διάστημα είναι τέτοιο ώστε να του επιτρέπει να δίνει $$1$$€ σε κάθε παιδί του κάθε μέρα. Για παράδειγμα, αν $$K=3$$ και σε ένα διάστημα $$4$$ ημερών έχει βγάλει συνολικά $$15$$€, τότε αυτό το διάστημα είναι καλό, ενώ αντίθετα αν σε ένα διάστημα 6 ημερών έχει βγάλει συνολικά $$17$$€, τότε αυτό το διάστημα δεν είναι καλό.

Βοηθήστε τον παγωτατζή να βρεί το καλό διάστημα με τη μεγαλύτερη διάρκεια, φέτος το καλοκαίρι.

## Αρχεία Εισόδου (goodlong.in):

Η πρώτη γραμμή της εισόδου θα περιέχει δύο φυσικούς αριθμούς $$N$$ και $$K$$: το πλήθος των ημερών του καλοκαιριού και το πλήθος των παιδιών του παγωτατζή. Η δεύτερη γραμμή θα περιέχει $$N$$ ακέραιους αριθμούς, χωρισμένους ανά δύο με ένα κενό διάστημα. Κάθε ένας αριθμός θα αντιστοιχεί σε μία μέρα του καλοκαιριού, με τη σειρά. Ο αριθμός θα είναι θετικός αν εκείνη τη μέρα είχε κέρδος ο παγωτατζής, αρνητικός αν είχε ζημιά, και μηδέν αν δεν είχε ούτε κέρδος ούτε ζημιά.

## Αρχεία Εξόδου (goodlong.out):

Η έξοδος πρέπει να περιέχει μία γραμμή με ακριβώς έναν ακέραιο αριθμό: το μήκος του μεγαλύτερης διάρκειας καλού διαστήματος.

## Παράδειγμα Αρχείου Εισόδου - Εξόδου:

| **goodlong.in**      | **goodlong.out** |
| :--- | :--- |
| 10 3<br>10 -8 -1 -11 6 12 -16 15 11 -13 | 5 |


**Εξήγηση παραδείγματος**: Το διάστημα $$6, 12, −16, 15, 11$$ είναι καλό, γιατί έχει συνολικό κέρδος $$28$$€ και διάρκεια $$5$$ μέρες, επομένως ο παγωτατζής μπορεί να δώσει $$5\times 3=15$$€ στα παιδιά του και να του περισσέψουν κιόλας. Δεν υπάρχει μεγαλύτερης διάρκειας καλό διάστημα.

## Περιορισμοί:

 - $$1 \leq N \leq 500.000$$.
 - $$1 \leq K \leq 1.000$$.
 - Το κέρδος ή η ζημιά κάθε μέρας δε θα υπερβαίνει το $$1.000.000.000$$ κατ’ απόλυτο τιμή.
 - Το αλγεβρικό άθροισμα των κερδών ή των ζημιών κανενός διαστήματος δε θα υπερβαίνει το $$1.000.000.000$$ κατ’ απόλυτο τιμή.
 - Όριο χρόνου εκτέλεσης: $$1$$ sec.
 - Όριο μνήμης: $$64$$ MB.

## Subtasks

 - Σε testcases που θα αντιστοιχούν στο 60% της βαθμολογίας, θα είναι $$N \leq 30.000$$.
 - Σε testcases που θα αντιστοιχούν στο 20% της βαθμολογίας, θα είναι $$N > 10.000$$ και $$K = 1$$.
