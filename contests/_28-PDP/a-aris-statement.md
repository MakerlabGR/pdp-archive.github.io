---
layout: statement
codename: aris
---

Το Υπουργείο Παιδείας ανακοίνωσε ότι, από φέτος, ο εγκατεστημένος σε ειδικό χώρο του υπουργείου,  υπερυπολογιστής **ARIS** τίθεται στη διάθεση της επιστημονικής και ερευνητικής κοινότητας. Κατά τη διάρκεια ενός 24ωρου η υπολογιστική ισχύς του θα διατίθεται σε $$M$$ το πολύ ερευνητικές ομάδες  αριθμημένες από $$1$$ έως $$M$$), κάθε μία από τις οποίες θα τον χρησιμοποιεί για να εκτελέσει ένα πρόγραμμα επεξεργασίας δεδομένων.

Προκειμένου να μοιράζεται δίκαια η υπολογιστική ισχύς κατά τη διάρκεια του 24ώρου, το πρόγραμμα  κάθε ομάδας μπορεί να εκτελείται συνεχόμενα μόνο για ένα μικρό χρονικό διάστημα, που το ονομάζουμε  *"παράθυρο εκτέλεσης"*. Στη συνέχεια, η εκτέλεση του προγράμματος διακόπτεται, αν φυσικά δεν έχει  ολοκληρωθεί, για να συνεχιστεί σε μεταγενέστερο χρόνο αφού πρώτα εκτελεστούν τα προγράμματα άλλων ομάδων. Κάθε 24ωρο χωρίζεται σε $$N$$ ίσης διάρκειας παράθυρα εκτέλεσης και η σειρά με την οποία εκτελούνται τα προγράμματα των ομάδων καταγράφεται σε ένα ημερήσιο αρχείο.

## Πρόβλημα

Να αναπτύξετε ένα πρόγραμμα σε μια από τις Γλώσσες του IOI (Pascal, C, C++, Java) το οποίο, αφού διαβάσει το αρχείο καταγραφής της εκτέλεσης των προγραμμάτων θα υπολογίζει:

- Πόσα προγράμματα εκτελέστηκαν
- Πόσα παράθυρα εκτέλεσης δόθηκαν στο πρόγραμμα που απαιτούσε τη λιγότερη υπολογιστική ισχύ, και
- Πόσα παράθυρα εκτέλεσης δόθηκαν στο πρόγραμμα που απαιτούσε την περισσότερη υπολογιστική ισχύ

## Αρχεία  Εισόδου

Τα αρχεία εισόδου με όνομα *aris.in* είναι αρχεία κειμένου με την εξής δομή:
Έχουν ακριβώς δύο γραμμές.

* Η πρώτη γραμμή περιέχει δύο ακέραιους $$N$$ (το πλήθος των παραθύρων εκτέλεσης) και $$M$$ (το πλήθος των ερευνητικών ομάδων) που χωρίζονται μεταξύ τους με ένα κενό διάστημα.
* Η δεύτερη γραμμή περιέχει ακριβώς $$N$$ ακέραιους $$S_i$$ ($$1 \le S_i \le M$$, όπου $$1 \le i \le N$$) που χωρίζονται μεταξύ τους με ένα κενό διάστημα. Ο ακέραιος $$S_i$$ είναι ο αριθμός της ομάδας το πρόγραμμα της οποίας εκτελέστηκε στο $$i$$-οστό παράθυρο εκτέλεσης.

## Αρχεία Εξόδου

Τα αρχεία εξόδου με όνομα *aris.out* είναι αρχεία κειμένου με την εξής δομή:
Έχουν ακριβώς μία γραμμή που περιέχει τρεις ακέραιους αριθμούς $$K$$, $$X$$, $$Y$$, χωρισμένους μεταξύ τους με ένα κενό διάστημα.

* $$K$$: το πλήθος των ομάδων, τα προγράμματα των οποίων εκτελέστηκαν κατά τη διάρκεια του 24ώρου ($$Κ \le Μ$$). Προσέξτε ότι μπορεί να είναι $$K < M$$, αν τα προγράμματα κάποιων ομάδων δεν εκτελεστούν καθόλου κατά τη διάρκεια του 24ώρου.
* $$X$$: το συνολικό πλήθος των παραθύρων εκτέλεσης για το πρόγραμμα που εκτελέστηκε τις λιγότερες φορές ($$X \le N$$).
* $$Y$$: το συνολικό πλήθος των παραθύρων εκτέλεσης για το πρόγραμμα που εκτελέστηκε τις περισσότερες φορές ($$Y \le N$$).

## Όρια

* $$1 \le N, M \le 1.000.000$$

* $$1 \le S_i \le M$$

## Παραδείγματα Αρχείων Εισόδου - Εξόδου

| **aris.in**                       | **aris.out** |
| ----------------------------- | -------- |
| 10 5<br>1 2 3 4 1 5 1 5 2 1   | 5 1 4   |

<u>Εξήγηση</u>: Εκτελέστηκαν συνολικά τα προγράμματα 5 ομάδων (με αριθμούς 1, 2, 3, 4, 5). Στα προγράμματα των ομάδων 3 και 4 δόθηκε ο λιγότερος συνολικός χρόνος (1 παράθυρο εκτέλεσης), ενώ στο πρόγραμμα της ομάδας 1 δόθηκε ο περισσότερος (4 παράθυρα εκτέλεσης).

| **aris.in**                     | **aris.out** |
| --------------------------- | -------- |
| 12 6<br>3 5 5 1 2 3 1 5 3 5 3 2 | 4 2 4    |

<u>Εξήγηση</u>: Εκτελέστηκαν συνολικά τα προγράμματα 4 ομάδων (με αριθμούς 1, 2, 3, 5). Προσέξτε ότι τα προγράμματα των ομάδων 4 και 6 δεν εκτελέστηκαν καθόλου κατά τη διάρκεια του 24ώρου. Στα προγράμματα των ομάδων 1 και 2 δόθηκε ο λιγότερος συνολικός χρόνος (2 παράθυρα εκτέλεσης), ενώ σε εκείνα των ομάδων 3 και 5 δόθηκε ο περισσότερος (4 παράθυρα εκτέλεσης).
