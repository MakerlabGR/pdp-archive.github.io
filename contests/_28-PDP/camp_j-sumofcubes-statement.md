---
layout: statement
codename: sumofcubes
---

Κάποιοι φυσικοί αριθμοί, όπως ο $$17$$, μπορούν να γραφούν ως άθροισμα τριών κύβων φυσικών αριθμών: $$17 = 1^3 + 2^3 + 2^3$$. Άλλοι, όπως ο $$42$$, δεν μπορούν να γραφούν σε αυτή τη μορφή. Κάποιοι φυσικοί αριθμοί, όπως ο $$251$$, μπορούν να γραφούν σε αυτή τη μορφή με περισσότερους του ενός τρόπους: $$251 = 1^3 + 5^3 + 5^3 = 2^3 + 3^3 + 6^3$$.

Γράψτε ένα πρόγραμμα που να διαβάζει κάποιους φυσικούς αριθμούς και να βρίσκει με πόσους διαφορετικούς τρόπους καθένας από αυτούς μπορεί να γραφεί ως άθροισμα τριών κύβων φυσικών αριθμών.

## Αρχεία Εισόδου (sumofcubes.in):

Η πρώτη γραμμή της εισόδου θα περιέχει το πλήθος $$T$$ των αριθμών που θα δοθούν στη συνέχεια. Οι επόμενες $$T$$ γραμμές θα περιέχουν κάθε μία ακριβώς έναν φυσικό αριθμό $$N_i$$.

## Αρχεία Εξόδου (sumofcubes.out):

Η έξοδος πρέπει να αποτελείται από $$T$$ γραμμές, κάθε μία από τις οποίες πρέπει να περιέχει ακριβώς έναν ακέραιο αριθμό, το πλήθος των τρόπων με τους οποίους ο αντίστοιχος αριθμός $$N_i$$ της εισόδου μπορεί να γραφεί ως άθροισμα τριών κύβων φυσικών αριθμών.

## Παράδειγμα Αρχείου Εισόδου - Εξόδου:

| **sumofcubes.in**      | **sumofcubes.out** |
| :--- | :--- |
| 6<br>17<br>42<br>251<br>0<br>5104<br>1003 | 1<br>0<br>2<br>1<br>3<br>0 |


**Εξήγηση παραδείγματος**: Το $$17 = 1^3 + 2^3 + 2^3$$ γράφεται με έναν τρόπο ως άθροισμα τριών κύβων. Το $$251 = 1^3 + 5^3 + 5^3 = 2^3 + 3^3 + 6^3$$ γράφεται με δύο τρόπους ως άθροισμα τριών κύβων. Το $$0 = 0^3 + 0^3 + 0^3$$ γράφεται με έναν τρόπο ως άθροισμα τριών κύβων. Το $$5104 = 1^3 + 12^3 + 15^3 = 2^3 + 10^3 + 16^3 = 9^3 + 10^3 + 15^3$$ γράφεται με τρεις τρόπους ως άθροισμα τριών κύβων. Τέλος, οι αριθμοί $$42$$ και $$1003$$ δεν μπορούν να εκφραστούν ως άθροισμα τριών κύβων.

## Περιορισμοί

 - $$1 \leq T \leq 10.000$$.
 - $$0 \leq N_i \leq 1.000.000.000$$.
 - Όριο χρόνου εκτέλεσης: $$1$$ sec.
 - Όριο μνήμης: $$16$$ MB.
