---
layout: statement
codename: kite
---

Ο Κώστας ετοιμάζεται για την Καθαρή Δευτέρα. Έχει φτιάξει το χαρταετό του και του λείπει η *καλούμπα* (ο λεπτός σπάγκος με τον οποίο θα δέσει και θα κρατάει το χαρταετό). Δεν έχει χρήματα για να αγοράσει καινούργια από τον παντοπωλείο της γειτονιάς, αλλά ευτυχώς ο καλός παντοπώλης τού χαρίζει μια παλιά που την είχε για πέταμα. Υπάρχει όμως ένα πρόβλημα:

- Η παλιά καλούμπα δεν είναι μονοκόμματη. Αποτελείται από $$N$$ κομμάτια σπάγκου, διαφορετικών χρωμάτων, δεμένα μεταξύ τους δίπλα-δίπλα ώστε να σχηματίζουν ένα μεγάλο σπάγκο.
- Ο Κώστας θέλει να χρησιμοποιήσει κάποια από αυτά τα κομμάτια για να φτιάξει μία καλούμπα με μήκος ακριβώς $$K$$ μέτρα (ούτε μικρότερη, ούτε μεγαλύτερη).
- Δεν έχει μαχαίρι ή ψαλίδι και δεν μπορεί να κόψει την καλούμπα στο σημείο που θα τον βόλευε για να πετύχει το σκοπό του.
- Μπορεί να λύσει τους κόμπους που ενώνουν τα κομμάτια της καλούμπας, με μεγάλη όμως προσπάθεια γιατί είναι πολύ σφιχτοί, κι έτσι δε θέλει να λύσει περισσότερους από δύο. Επίσης, ο Κώστας δεν είναι καλός στο να δένει κόμπους κι έτσι δεν μπορεί μετά να ενώσει τα κομμάτια που έλυσε.

Κατόπιν όλων αυτών, ο Κώστας σκέφτεται ότι πρέπει να βρει μερικά διαδοχικά κομμάτια της παλιάς καλούμπας (στην αρχή, κάπου ενδιάμεσα ή και στο τέλος) που να έχουν συνολικό μήκος ακριβώς $$K$$ μέτρα. Αν υπάρχουν πολλοί τρόποι για να το κάνει αυτό, θέλει να διαλέξει τα λιγότερα δυνατά κομμάτια, για να μην κοροϊδεύουν οι φίλοι του την πολύχρωμη καλούμπα του.

Π.χ., έστω ότι η καλούμπα αποτελείται από $$N=6$$ κομμάτια ως εξής:

![Rope](/assets/28-pdp-bgym-kite-rope.svg){:width="100%"}

και έστω ότι ο Κώστας θέλει να φτιάξει μια καλούμπα με μήκος $$K=33$$ μέτρα. Τότε, μπορεί να διαλέξει τρία κομμάτια, το πράσινο, το μωβ και το γαλάζιο, και να έχει συνολικά $$20+3+10=33$$ μέτρα.

Μπορείτε να βοηθήσετε τον Κώστα να λύσει αυτό το πρόβλημα;

## Πρόβλημα

Να αναπτύξετε ένα πρόγραμμα σε μια από τις γλώσσες του IOI (Pascal, C, C++, Java) το οποίο, αφού διαβάσει τις τιμές των $$N$$ και $$K$$ και τα μήκη των $$N$$ κομματιών της καλούμπας, θα τυπώνει το ελάχιστο πλήθος διαδοχικών κομματιών που έχουν συνολικό μήκος ίσο με $$K$$.

## Αρχεία Εισόδου

Τα αρχεία εισόδου με όνομα *kite.in* είναι αρχεία κειμένου με την εξής δομή:
Έχουν ακριβώς δύο γραμμές.

* Η πρώτη περιέχει δύο ακέραιους $$N$$ και $$K$$ που χωρίζονται μεταξύ τους με ένα κενό διάστημα: το πλήθος των κομματιών της καλούμπας και το επιθυμητό μήκος (σε μέτρα).
* Η δεύτερη γραμμή περιέχει ακριβώς $$N$$ ακέραιους $$M_i$$ που χωρίζονται μεταξύ τους με ένα κενό διάστημα. Ο ακέραιος $$M_i$$ είναι το μήκος (σε μέτρα) του $$i$$-οστού κομματιού της καλούμπας.

## Αρχεία Εξόδου:

Τα αρχεία εξόδου με όνομα *kite.out* είναι αρχεία κειμένου με την εξής δομή:
Έχουν ακριβώς μία γραμμή που περιέχει ακριβώς έναν ακέραιο αριθμό, το ελάχιστο πλήθος διαδοχικών κομματιών που μπορεί να πάρει ο Κώστας ώστε να έχει το συνολικό μήκος που θέλει.

Αν το πρόβλημα δεν έχει λύση, δηλαδή αν αυτό που θέλει ο Κώστας δεν μπορεί να γίνει με κανέναν τρόπο, η μοναδική γραμμή της εξόδου θα πρέπει να περιέχει τον αριθμό 0 (μηδέν).

## Όρια

* $$1 \le N \le 2.000.000$$

* $$1 \le K \le 1.000.000.000​$$

* $$1 \le M_i \le 1.000.000$$, όπου $$1 \le i \le N$$

* Ο ακέραιος $$M_i​$$ είναι το μήκος (σε μέτρα) του $$i​$$-οστού κομματιού της καλούμπας.

* Μπορείτε να θεωρήσετε ότι το άθροισμα όλων των $$M_i​$$ δε θα υπερβαίνει το $$2.000.000.000​$$.

## Παραδείγματα Αρχείων Εισόδου - Εξόδου

| **kite.in**                | **kite.out** |
| ----------------------------- | -------- |
| 6 33<br>1 4 20 3 10 5 | 3   |

<u>Εξήγηση:</u> Αυτό είναι ακριβώς το παράδειγμα της προηγούμενης σελίδας.

| **kite.in**                        | **kite.out** |
| ------------------------------ | -------- |
| 10 20<br>3 4 1 6 5 4 12 13 7 8 | 2        |

<u>Εξήγηση:</u> Ο Κώστας θα προτιμήσει δύο κομμάτια (13+7=20) και όχι πέντε (4+1+6+5+4=20).
