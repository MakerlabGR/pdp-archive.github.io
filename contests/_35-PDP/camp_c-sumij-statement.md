---
layout: statement
codename: sumij
---

## Πρόβλημα:

Δίνεται ένας πίνακας αποτελούμενος από $$N$$ ακέραιους αριθμούς: $$A_1, A_2, \ldots, A_N$$. Ζητείται να βρεθούν δύο
θέσεις $$i$$ και $$j$$ στον πίνακα ($$1 \le i \lt j \le N$$) τέτοιες ώστε $$A_i + A_{i+1} + \ldots + A_j = i + j$$. 
Αν υπάρχουν περισσότερα ζεύγη $$i$$ και $$j$$ που να ικανοποιούν τα παραπάνω, ζητείται το ζεύγος που έχει τη μεγαλύτερη διαφορά $$j − i$$. 
Αν υπάρχουν περισσότερα ζεύγη με ίση μέγιστη διαφορά, ζητείται αυτό που έχει τη μικρότερη τιμή του $$i$$.

## Αρχεία εισόδου (sumij.in):

Στην πρώτη γραμμή της εισόδου θα υπάρχει ένας θετικός ακέραιος $$T$$, το πλήθος των ερωτημάτων.  
Σε καθένα από τα επόμενα $$T$$ ερωτήματα, θα υπάρχει στην πρώτη γραμμή ένας φυσικός αριθμός $$N$$: 
το πλήθος των στοιχείων του πίνακα.  
Η δεύτερη γραμμή θα περιέχει ακριβώς $$N$$ ακέραιους ακεραίους $$A_1, A_2, \ldots, A_N$$,
χωρισμένους ανά δύο με ένα κενό διάστημα.

## Αρχεία εξόδου (sumij.out):

Η έξοδος θα πρέπει να περιέχει $$T$$ γραμμές. Κάθε γραμμή θα περιέχει δύο αριθμούς χωρισμένους μεταξύ τους
με ένα κενό διάστημα, που δηλώνουν το ζητούμενο ζεύγος θέσεων $$i$$ και $$j$$ για το αντίστοιχο ερώτημα. Αν δεν
υπάρχει ζεύγος που να ικανοποιεί τους περιορισμούς της εκφώνησης, τότε η γραμμή πρέπει να περιέχει τη
λέξη **“IMPOSSIBLE”**.

## Παράδειγμα αρχείων εισόδου - εξόδου:

| **sumij.in**      | **sumij.out** |
| :--- | :--- |
| 3<br>10<br>5 2 8 3 3 5 1 8 5 7<br>11<br>1 7 7 1 -4 8 9 7 9 4 5<br>6<br>1 2 -2 5 2 4 | 6 8<br>IMPOSSIBLE<br>2 5 |
{:.table_with_monospace_font}

*Εξήγηση παραδείγματος:* Το παράδειγμα έχει τρία ερωτήματα.
Στο πρώτο ερώτημα, το μοναδικό τμήμα του πίνακα που έχει τη ζητούμενη ιδιότητα είναι αυτό μεταξύ των
θέσεων $$i = 6$$ και $$j = 8$$, το οποίο έχει άθροισμα $$5 + 1 + 8 = 14 = i + j$$.  
Στο δεύτερο ερώτημα, κανένα τμήμα
του πίνακα δεν έχει τη ζητούμενη ιδιότητα.  
Τέλος, στο τρίτο ερώτημα, υπάρχουν τρία τμήματα του πίνακα
που έχουν τη ζητούμενη ιδιότητα:

- για $$i = 1$$ και $$j = 2$$ είναι $$1 + 2 = 3 = i + j$$,
- για $$i = 2$$ και $$j = 5$$ είναι $$2 − 2 + 5 + 2 = 7 = i + j$$ και
- για $$i = 3$$ και $$j = 6$$ είναι $$−2 + 5 + 2 + 4 = 9 = i + j$$.
Μεταξύ των τριών, το πρώτο έχει $$j − i = 1$$ ενώ τα άλλα δύο έχουν $$j − i = 2$$. Μεταξύ των δύο που έχουν τη
μέγιστη τιμή $$j − i$$, η ζητούμενη απάντηση είναι αυτή που έχει τη μικρότερη τιμή του $$i$$, δηλαδή το $$i = 2, j = 5$$.

## Περιορισμοί:

- $$1 \le T \le 5$$.
- $$1 \le N \le 1.000.000$$ και το άθροισμα των $$N$$ όλων των ερωτημάτων δε θα υπερβαίνει το $$2.000.000$$.
- $$−1.000 \le A_i \le 1.000$$ για κάθε $$i$$.

## Subtasks:

- Για περιπτώσεις ελέγχου συνολικής αξίας $$30\%$$, θα είναι $$N \le 1.000$$.
- Για περιπτώσεις ελέγχου συνολικής αξίας $$60\%$$, θα είναι $$N \le 10.000$$.

**Μέγιστος χρόνος εκτέλεσης**: $$1$$ sec.<br>
**Μέγιστη διαθέσιμη μνήμη**: $$64$$ MB.
