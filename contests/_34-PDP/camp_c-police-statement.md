---
layout: statement
codename: police
---

Κατά καιρούς έχουν υπάρξει πολλές κλοπές και άλλα περιστατικά στα πανεπιστήμια, με αποτέλεσμα η κοινωνία να θέλει να αυξήσει την φύλαξη σε αυτούς τους χώρους. Για τον λόγο αυτό, η κυβέρνηση αποφάσισε να ιδρύσει την Πανεπιστημιακή Αστυνομία. Ωστόσο, πολλά μέλη της ακαδημαϊκής κοινότητας, αν και συμφωνούν ότι οι χώροι πρέπει να φυλάσσονται, πιστεύουν ότι η λύση που επέλεξε η κυβέρνηση δεν είναι η πλέον κατάλληλη. Λίγες μέρες πριν την έλευση της αστυνομίας στην Πολυτεχνειούπολη, αναλαμβάνετε τον δύσκολο ρόλο να γεφυρώσετε τις διαφορές των δύο πλευρών. Σας ζητείται να γράψετε έναν αλγόριθμο ο οποίος θα ελαχιστοποιεί την αστυνομική παρουσία στο ΕΜΠ αλλά ταυτόχρονα θα το διατηρεί "ασφαλές".


Ο περιφερειακός κυκλικός, δρόμος της Πολυτεχνειούπολης έχει $$N$$ φυλάκια σε συγκεκριμένες θέσεις, αριθμημένα από το $$1$$ έως το $$N$$. Λόγω της γεωμετρίας του δρόμου, αν κάποιος αστυνομικός τοποθετηθεί στο $$i$$-οστό φυλάκιο, μπορεί να βλέπει το δικό του και τα $$k_i - 1$$ επόμενα φυλάκια κατά την ωρολογιακή φορά.

Καλείστε να υπολογίσετε τον ελάχιστο αριθμό αστυνομικών που πρέπει να τοποθετηθούν σε φυλάκια έτσι ώστε όλα τα φυλάκια να επιβλέπονται από κάποιον αστυνομικό.

## Δεδομένα εισόδου (police.in)

Η πρώτη γραμμή της εισόδου θα περιέχει έναν θετικό φυσικό αριθμό $$N$$, τον αριθμό των φυλακίων. Η επόμενη γραμμή περιέχει $$N$$ θετικούς αριθμούς $$k_i$$, την ορατότητα του φυλακίου $$i$$.

## Δεδομένα εξόδου (police.out)

Η έξοδος πρέπει να περιέχει μία γραμμή με ακριβώς έναν ακέραιο: το ελάχιστο πλήθος των αστυνομικών που πρέπει να τοποθετηθούν ώστε όλα τα φυλάκια να επιβλέπονται από κάποιον.

## Παραδείγματα αρχείων εισόδου-εξόδου:

**1<sup>o</sup>**

| **police.in**      | **police.out** |
| :--- | :--- |
| 3<br>2 1 3 | 1 |

*Εξήγηση παραδείγματος:* Από το φυλάκιο $$3$$, ένας αστυνομικός μπορεί να δει όλα τα φυλάκια.

**2<sup>o</sup>**

| **police.in**      | **police.out** |
| :--- | :--- |
| 4<br>1 1 1 2 | 3 |

*Εξήγηση παραδείγματος:* Τοποθετούμε έναν αστυνομικό στο φυλάκιο $$2$$ και έναν στο φυλάκιο $$3$$ καθένας από τους οποίους μπορεί να βλέπει μόνο το δικό του φυλάκιο. Τέλος, τοποθετούμε έναν αστυνομικό στο φυλάκιο $$4$$ ο οποίος θα επιβλέπει τα φυλάκια $$4$$ και $$1$$.

**3<sup>o</sup>**

| **police.in**      | **police.out** |
| :--- | :--- |
| 8<br>1 5 1 4 3 2 1 5 | 2 |

## Περιορισμοί

 - $$1 \leq N \leq 1.000.000$$,
 - $$1 \leq k_i \leq N$$.

## Subtasks

 - Για περιπτώσεις ελέγχου συνολικής αξίας 10%, θα είναι $$1 \leq N \leq 15$$.
 - Για περιπτώσεις ελέγχου συνολικής αξίας 20%, θα είναι $$1 \leq N \leq 2.000$$ και $$1 \leq k_i \leq 50$$.
 - Για περιπτώσεις ελέγχου συνολικής αξίας 20%, θα είναι $$1 \leq N \leq 5.000$$.


**Μέγιστος χρόνος εκτέλεσης**: $$1$$ sec.<br>
**Μέγιστη διαθέσιμη μνήμη**: $$64$$ MB.
