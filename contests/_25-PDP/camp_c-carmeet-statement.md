---
layout: statement
codename: carmeet
---

Έστω ένας κυκλικός δρόμος, πάνω στον οποίο βρίσκονται $$N$$ πόλεις, αριθμημένες από $$0$$ μέχρι $$N-1$$. Ο δρόμος που τις ενώνει είναι μονόδρομος με κατεύθυνση όπως στο παρακάτω σχήμα.

<center>
<img alt="Αναπαράσταση του κυκλικού δρόμου που συνδέει τις N πόλεις" src="/assets/25-pdp-camp-c-carmeet-statement-1.png" width="200px">
</center>

Κατά μήκος του δρόμου, σε κάποιες από τις πόλεις, βρίσκονται συνολικά $$K$$ οχήματα. Σε κάθε πόλη μπορούν να βρίσκονται κανένα, ένα ή περισσότερα οχήματα.

Ονομάζουμε **κίνηση** τη μετακίνηση ενός οχήματος από την πόλη όπου βρίσκεται στην αμέσως επόμενη πάνω στον κύκλο. Μία κίνηση είναι **νόμιμη** αν στην αμέσως προηγούμενη κίνηση (εφόσον υπάρχει) κινήθηκε διαφορετικό όχημα. Δηλαδή, απαγορεύεται να κινηθεί το ίδιο όχημα δύο διαδοχικές φορές.

Γράψτε ένα πρόγραμμα, το οποίο θα υπολογίζει τον **ελάχιστο** αριθμό νόμιμων κινήσεων που απαιτούνται ώστε να μετακινηθούν όλα τα οχήματα στην ίδια πόλη. Το πρόγραμμά σας θα πρέπει επίσης να υπολογίζει την πόλη στην οποία θα γίνει η τελική συνάντηση των οχημάτων.

## Αρχεία Εισόδου (carmeet.in):

Η είσοδος θα αποτελείται από μόνο δύο γραμμές. Η πρώτη γραμμή περιέχει τους αριθμούς $$N$$ (πλήθος πόλεων) και $$K$$ (πλήθος οχημάτων), χωρισμένους με ένα κενό διάστημα. Η δεύτερη γραμμή περιέχει $$K$$ αριθμούς, που καθορίζουν σε ποιες πόλεις βρίσκονται αρχικά τα $$K$$ οχήματα.

## Αρχεία Εξόδου (carmeet.out):

Η έξοδος πρέπει να αποτελείται από μία γραμμή που να περιέχει μόνο δύο αριθμούς, χωρισμένους με ένα κενό διάστημα. Ο πρώτος αριθμός θα είναι το πλήθος των ελάχιστων νόμιμων κινήσεων που απαιτούνται για να μετακινηθούν όλα τα οχήματα στην ίδια πόλη. Ο δεύτερος θα είναι ο αριθμός της πόλης στην οποία θα συναντηθούν. Αν είναι δυνατές περισσότερες λύσεις με τον ίδιο ελάχιστο αριθμό κινήσεων, πρέπει να εκτυπώνεται η πόλη συνάντησης με το μικρότερο αριθμό.

## Παράδειγμα Αρχείου Εισόδου - Εξόδου:

| **carmeet.in**      | **carmeet.out** |
| :--- | :--- |
| 5 4<br>2 0 2 2 | 6 3 |

**Εξήγηση παραδείγματος:** Τρία από τα τέσσερα οχήματα είναι στην πόλη $$2$$ και το τέταρτο είναι στην πόλη $$0$$. 

<center>
<img alt="Κυκλική διαδρομή με 5 πόλεις όπου η πόλη 0 έχει 1 όχημα και η πόλη 2 έχει 3." src="/assets/25-pdp-camp-c-carmeet-statement-2.png" width="200px">
</center>

Τα οχήματα του παραπάνω σχήματος μπορούν να συναντηθούν μετά από $$6$$ νόμιμες κινήσεις στην πόλη $$3$$. (Μία ακολουθία κινήσεων που οδηγεί σε αυτή τη λύση είναι να κινούνται εναλλάξ το όχημα που ξεκίνησε από την πόλη $$0$$ και ένα όχημα από την πόλη $$2$$.)

## Περιορισμοί:

 - $$1 \leq N \leq 10.000$$.
 - $$1 \leq K \leq 10.000$$.
 - Όριο χρόνου εκτέλεσης: $$2$$ sec.
 - Όριο μνήμης: $$64$$ MB.

## Subtasks

 - Σε τουλάχιστον 30% των αρχείων ελέγχου, τα $$N$$ και $$K$$ δε θα υπερβαίνουν το $$10$$.
 - Σε τουλάχιστον 70% των αρχείων ελέγχου, τα $$N$$ και $$K$$ δε θα υπερβαίνουν το $$100$$.
