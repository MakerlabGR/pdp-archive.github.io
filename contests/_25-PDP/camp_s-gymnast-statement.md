---
layout: statement
codename: gymnast
---

Ένας γυμναστής ζητάει από τους μαθητές του σχολείου να μπουν σε μια γραμμή σε φθίνουσα σειρά ύψους. Αυτοί όμως μπαίνουν στη σειρά όπως τους έρθει και ο γυμναστής πρέπει να τους τοποθετήσει στη σειρά μόνος του. Κάθε φορά, ο γυμναστής διαλέγει ένα μαθητή και τον μεταφέρει από την θέση $$i$$ όπου βρίσκεται σε μια θέση $$j$$. Αν $$i > j$$, τότε οι θέσεις των μαθητών μεταξύ $$i$$ και $$j−1$$ αυξάνουν κατά $$1$$. Αντίθετα, αν $$i < j$$, τότε οι θέσεις των μαθητών μεταξύ $$i+1$$ και $$j$$ ελαττώνονται κατά $$1$$. Ο γυμναστής συνεχίζει να κάνει αυτές τις μετακινήσεις μέχρι κάθε μαθητής να βρεθεί στη σωστή θέση του. Κάθε φορά που κάνει μια μετακίνηση
ενός μαθητή από τη θέση $$i$$ στη θέση $$j$$, ο γυμναστής αναγκάζεται να κάνει $$i+j$$ βήματα. 

Γράψτε ένα πρόγραμμα να βρίσκει το ελάχιστο συνολικό πλήθος των βημάτων που πρέπει να κάνει ο γυμναστής για να τοποθετήσει όλους τους μαθητές στη σωστή σειρά.

## Αρχεία Εισόδου (gymnast.in):

Η είσοδος θα αποτελείται από δύο γραμμές. Η πρώτη γραμμή θα περιέχει ένα φυσικό αριθμό $$N$$, το πλήθος των μαθητών. Η δεύτερη γραμμή θα περιέχει $$N$$ ακέραιους αριθμούς $$x_1, x_2, \ldots, x_N$$, χωρισμένους ανά δύο με ένα κενό διάστημα: το ύψος των μαθητών που βρίσκονται αρχικά στις θέσεις $$1, 2, \ldots, N$$, αντίστοιχα. Θεωρήστε ότι δεν υπάρχουν δύο μαθητές με το ίδιο ύψος.

## Αρχεία Εξόδου (gymnast.out):

Η έξοδος πρέπει να αποτελείται από μία γραμμή που να περιέχει μόνο έναν φυσικό αριθμό: το ελάχιστο συνολικό πλήθος βημάτων που πρέπει να κάνει ο γυμναστής.

## Παραδείγματα Αρχείων Εισόδου - Εξόδου:

**1<sup>o</sup>**

| **gymnast.in**      | **gymnast.out** |
| :--- | :--- |
| 5<br>20 30 5 15 10 | 11 |

**Εξήγηση 1<sup>ου</sup> παραδείγματος:** Ο γυμναστής μπορεί να μετακινήσει το μαθητή $$30$$ από τη θέση $$2$$ στη θέση $$1$$ (κόστος $$3$$) και στη συνέχεια τον $$5$$ από τη θέση $$3$$ στη θέση $$5$$ (κόστος $$8$$). Συνολικό κόστος $$3+8=11$$. Το κόστος αυτό είναι και το ελάχιστο δυνατό.

**2<sup>o</sup>**

| **gymnast.in**      | **gymnast.out** |
| :--- | :--- |
| 10<br>9 6 2 10 8 7 4 5 1 3 | 52 |

## Περιορισμοί:

 - $$2 \leq N \leq 1.000$$.
 - $$1 \leq x_i \leq 1.000.000$$.
 - Όριο χρόνου εκτέλεσης: $$2$$ sec.
 - Όριο μνήμης: $$64$$ MB.
