---
layout: statement
codename: landfight
---

Δύο μεγαλογαιοκτήμονες (τσιφλικάδες) είναι η αιτία μεγάλου πονοκεφάλου για το βασιλιά. Τσακώνονται μεταξύ τους για να αποκτήσουν 
περισσότερα χωράφια και η ιστορία αυτή δε θα έχει καλή έκβαση. Ο βασιλιάς αναλαμβάνει να βρει λύση στη διαμάχη τους και ζητά τη βοήθεια σας.

Στο δρόμο που ενώνει τα δύο τσιφλίκια υπάρχουν $$N$$ χωράφια. Γνωρίζουμε τα οικονομικά στοιχεία κάθε χωραφιού και τα αναπαριστούμε με ακέραιους αριθμούς 
$$x_1,x_2, \ldots x_N$$. Μερικά χωράφια βγάζουν κέρδος, οπότε $$x_i \gt 0$$, άλλα έχουν ζημιά, οπότε $$x_i \lt 0$$ και κάποια δεν έχουν ούτε κέρδος ούτε ζημιά, οπότε $$x_i = 0$$. Οι τσιφλικάδες προφανώς προτιμούν να έχουν στην κατοχή τους χωράφια που βγάζουν κέρδος, παρά χωράφια με ζημιά.

Ο βασιλιάς θέλει να δώσει στον ένα τσιφλικά τα $$L$$ χωράφια που είναι κοντινότερα στο τσιφλίκι του, ξεκινώντας δηλαδή από το ένα άκρο του δρόμου και στον άλλο τσιφλικά τα $$R$$ χωράφια που είναι κοντινότερα στο δικό του τσιφλίκι, ξεκινώντας δηλαδή από το άλλο άκρο του δρόμου.
Φυσικά οι τιμές των $$L$$ και $$R$$ θα πρέπει να είναι μη αρνητικές και τέτοιες ώστε $$L+R \leq N$$. Ο βασιλιάς θέλει να μην αδικήσει κανέναν τσιφλικά, επομένως το άθροισμα των $$x_i$$ των $$L$$ χωραφιών που δίνει στον έναν θα πρέπει να ισούται με το άθροισμα των $$x_i$$ των $$R$$ χωραφιών που δίνει στον άλλον. 
Επίσης θέλει να αφήσει όσο γίνεται λιγότερα χωράφια αδιάθετα.

Ποια είναι η ελάχιστη δυνατή τιμή του $$N-(L+R)$$ που μπορεί να επιτευχθεί;

## Πρόβλημα:

Να αναπτύξετε ένα πρόγραμμα σε μια από τις γλώσσες του IOI (PASCAL, C, C++, Java) το οποίο θα διαβάζει την τιμή του $$N$$ και την ακολουθία των αριθμών $$x_i$$ και θα εκτυπώνει την απάντηση στο παρακάτω ερώτημα.

## Αρχεία Εισόδου:

Τα αρχείο εισόδου με όνομα **landfight.in** είναι αρχείο κειμένου με την εξής δομή: Η πρώτη γραμμή περιέχει έναν ακέραιο αριθμό $$N$$: το πλήθος των χωραφιών. Η επόμενη γραμμή περιέχει $$N$$ ακέραιους αριθμούς $$x_i$$, χωρισμένους ανά δύο με ένα κενό διάστημα: τα οικονομικά στοιχεία των χωραφιών.

## Αρχεία Εξόδου:

Το αρχείο εξόδου με όνομα **landfight.out** είναι αρχείο κειμένου που περιέχει μία μόνο γραμμή με έναν ακέραιο αριθμό: την απάντηση στο παραπάνω ερώτημα.

## Παραδείγμα Αρχείων Εισόδου - Εξόδου:

## 1<sup>o</sup>

| **landfight.in**      | **landfight.out** |
| :--- | :--- |
| 7 <br>3 2 5 7 1 6 4 | 2 <br> |
{:.table_with_monospace_font}

**Εξήγηση**: Μπορούμε να δώσουμε $$L = 3$$ χωράφια στον αριστερό τσιφλικά, με άθροισμα $$3+2+5 = 10$$ και $$R = 2$$ χωράφια στον δεξιό τσιφλικά, πάλι με άθροισμα $$6+4 = 10$$. Έτσι μένουν αδιάθετα δύο χωράφια.

## 2<sup>o</sup>

| **landfight.in**      | **landfight.out** |
| :--- | :--- |
| 10 <br>5 -2 3 -7 -4 -1 3 -5 6 0 | 0 <br> |
{:.table_with_monospace_font}

**Εξήγηση**: Μπορούμε να δώσουμε $$L = 4$$ χωράφια στον αριστερό τσιφλικά, με άθροισμα $$5-2+3-7=-1$$ και $$R = 6$$ χωράφια στον δεξιό τσιφλικά, πάλι με άθροισμα $$-4-1+3-5+6+0=-1$$. Έτσι δε μένει αδιάθετο κανένα χωράφι.

## 3<sup>o</sup>

| **landfight.in**      | **landfight.out** |
| :--- | :--- |
| 5 <br>1 2 3 4 5 | 5 <br> |
{:.table_with_monospace_font}

**Εξήγηση**: Δεν υπάρχει κανένας τρόπος να δώσουμε $$L$$ χωράφια στον έναν και $$R$$ χωράφια στον άλλο, έτσι ώστε τα αθροίσματα των $$x_i$$ να είναι ίσα. Επομένως και τα $$5$$ χωράφια θα μείνουν αδιάθετα.

## Περιορισμοί:

 * $$1 \leq N \leq 1.000.000$$,
 * Το άθροισμα των απολύτων τιμών όλων των $$x_i$$ δε θα υπερβαίνει το $$10^9$$
 * Για περιπτώσεις ελέγχου συνολικής αξίας 20%, θα είναι $$1 \leq N \leq 1.000$$
 * Για περιπτώσεις ελέγχου συνολικής αξίας 50%, θα είναι $$1 \leq N \leq 30.000$$
 * Για περιπτώσεις ελέγχου συνολικής αξίας 70%, θα είναι $$x_i \gt 0$$
 
## Προσοχή:
Φροντίστε να διαβάζετε την είσοδο και να εκτυπώνετε την έξοδο αποδοτικά, ειδικά αν προγραμματίζετε σε C++ ή Java.

**Μορφοποίηση**: Στην έξοδο, όλες οι γραμμές τερματίζουν με έναν χαρακτήρα newline.

**Μέγιστος χρόνος εκτέλεσης**: $$1$$ sec.

**Μέγιστη διαθέσιμη μνήμη**: $$64$$ MB.
