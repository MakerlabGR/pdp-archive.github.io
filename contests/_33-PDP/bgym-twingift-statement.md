---
layout: statement
codename: twingift
---

Ο Ανδρέας και η Βάσω είναι δίδυμα αδέλφια. Την επόμενη εβδομάδα έχουν τα γενέθλιά τους και η γιαγιά τους ετοιμάζεται να τους πάρει από ένα δώρο στον καθέναν. Έχει μια λίστα $$A$$ με όλα τα δώρα που θα άρεσαν στον Ανδρέα και άλλη μία λίστα $$B$$ με όλα τα δώρα που θα άρεσαν στη Βάσω. Θέλει να επιλέξει τα δώρα των δύο παιδιών έτσι ώστε το άθροισμα των τιμών των δύο δώρων να είναι μεταξύ $$L$$ και $$R$$ ευρώ. Βοηθήστε τη να βρει πόσα διαφορετικά ζεύγη δώρων μπορεί να επιλέξει ώστε να το πετύχει.

## Πρόβλημα

Να αναπτύξετε ένα πρόγραμμα σε μια από τις γλώσσες του IOI (PASCAL, C, C++, Java) το οποίο θα διαβάζει τις τιμές των ορίων $$L$$ και $$R$$ και τις τιμές των δώρων που προορίζονται για τα δύο παιδιά και θα εκτυπώνει το πλήθος των διαφορετικών ζευγών δώρων που μπορεί η γιαγιά να αγοράσει για τα δύο παιδιά, έτσι ώστε το άθροισμα των τιμών τους να είναι εντός των ορίων.

## Αρχεία εισόδου

Τα αρχεία εισόδου με όνομα **twingift.in** είναι αρχεία κειμένου με την εξής δομή: Στην πρώτη γραμμή υπάρχουν τέσσερις ακέραιοι αριθμοί
χωρισμένοι ανά δύο με ένα κενό διάστημα: το πλήθος $$N$$ των υποψήφιων δώρων για τον Ανδρέα, το πλήθος $$M$$ των υποψήφιων δώρων για τη Βάσω, η τιμή $$L$$ του ελάχιστου επιθυμητού αθροίσματος και η τιμή $$R$$ του μέγιστου επιθυμητού αθροίσματος. Οι επόμενες δύο γραμμές θα περιέχουν $$N$$ και $$M$$ ακέραιους αριθμούς, αντίστοιχα, χωρισμένους ανά δύο με ένα κενό διάστημα: τις τιμές $$A_1, A_2, \ldots , A_N$$ των υποψήφιων δώρων για τον Ανδρέα και τις τιμές $$B_1, B_2, \ldots , B_M$$ των υποψήφιων δώρων για τη Βάσω. Προσέξτε ότι οι τιμές θα δίνονται σε τυχαία σειρά και ότι είναι πιθανό δύο δώρα να έχουν την ίδια τιμή.

## Αρχεία εξόδου

Τα αρχεία εξόδου με όνομα **twingift.out** είναι αρχεία κειμένου με την εξής δομή. Περιέχουν ακριβώς μία γραμμή η οποία περιέχει έναν ακέραιο αριθμό: το πλήθος των ζευγών διαφορετικών δώρων που μπορεί η γιαγιά να αγοράσει, δοθέντων των περιορισμών.

**Περιορισμοί:**
 - $$1 ≤ Ν ≤ 1.000.000$$,
 - $$1 ≤ Μ ≤ 1.000.000$$,
 - $$0 ≤ A_i ≤ 1.000.000.000$$,
 - $$0 ≤ B_i ≤ 1.000.000.000$$,
 - $$0 ≤ L ≤ R ≤ 2.000.000.000$$,
 - Η σωστή απάντηση δε θα υπερβαίνει το $$2.000.000.000$$.

## Παραδείγματα αρχείων εισόδου – εξόδου

**1<sup>o</sup>**

| **twingift.in**      | **twingift.out** |
| :--- | :--- |
| 5 5 13 16 <br> 4 0 7 9 5 <br> 6 3 1 4 9 | 6 |

*Εξήγηση:* Υπάρχουν $$6$$ ζεύγη δώρων με άθροισμα μεταξύ $$13$$ και $$16$$ ευρώ: $$4+9$$, $$7+6$$, $$7+9$$, $$9+6$$, $$9+4$$, $$5+9$$.

**2<sup>o</sup>**

| **twingift.in**      | **twingift.out** |
| :--- | :--- |
| 10 7 28 30 <br> 15 17 7 14 3 12 4 15 8 17 <br> 13 17 1 4 7 9 4 | 5 |

*Εξήγηση:* Yπάρχουν $$5$$ ζεύγη δώρων με άθροισμα μεταξύ $$28$$ και $$30$$: $$15+13$$, $$17+13$$, $$12+17$$, $$15+13$$, $$17+13$$. Προσέξτε ότι για τον Ανδρέα υπάρχουν δύο διαφορετικά δώρα με τιμή $$15$$ και άλλα δύο διαφορετικά δώρα με τιμή $$17$$.

## Παρατηρήσεις

**Μορφοποίηση:** Στην είσοδο αλλά και στην έξοδο, κάθε γραμμή τερματίζει με έναν χαρακτήρα newline. <br>
**Μέγιστος χρόνος εκτέλεσης:** 1 sec. <br>
**Μέγιστη διαθέσιμη μνήμη:** $$64$$ MB. 
